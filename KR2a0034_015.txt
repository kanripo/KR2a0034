# -*- mode: mandoku-view -*-
#+TITLE: 遼史拾遺
#+DATE: 2015-09-23 09:42:16
#+PROPERTY: JUAN 15
<pb:KR2a0034_WYG_015-1a>¶
欽定四庫全書¶
　遼史拾遺巻十五¶
　　　　　　　　　　　　　錢塘厲鶚　撰¶
　志第十一¶
　　地理志五¶
西京道¶
西京大同府　元魏宫垣占城之北面雙闕尚在　清¶
寧八年建華嚴寺奉安諸帝石像銅像　國子監(補/)¶
<pb:KR2a0034_WYG_015-1b>¶
梳裏樓(補/)¶
　通鑑地理通釋石晉十六州考曰雲州雲中郡貞觀¶
　十四年自朔州北定襄城徙治定襄縣治雲中縣本¶
　馬邑郡雲内之恒安鎮武徳元年置北恒州貞觀十¶
　四年置定襄縣開元千八年更名天寳元年曰雲中¶
　郡升大同軍節度使㑹昌三年置大同郡都團練使¶
　治雲中乾符五年升大同都防禦使為節度使　水¶
　經注曰平城王莽之平順也魏天興二年遷都於此¶
<pb:KR2a0034_WYG_015-2a>¶
　太和十六年造太極殿東西堂及朝堂夾建象魏乾¶
　元中陽端門東西二掖門雲龍神虎中華諸門皆餙¶
　以觀閣　鶚按魏道武遷都平城魏書在天興元年¶
　　山西通志曰後魏宫垣在大同府城北門外有土¶
　臺東西對峙葢雙闕也後為天王寺　汪承爵大同¶
　府志曰華嚴寺在府城含和坊遼建奉安諸帝石像¶
　銅像計石像五銅像六内一銅像衮冕垂足而坐餘¶
　俱常服　山西通志曰張起巖崇文堂記云雲中在¶
<pb:KR2a0034_WYG_015-2b>¶
　遼金為陪京學即遼國子監宏敞靖深冠他所　又¶
　曰梳裏樓在大同府城西北隅相傳遼蕭太后居此¶
　遺字尚存¶
　大同縣　方山　禪房山(俱補/)¶
　記纂淵海曰周大同川地戰國趙置雲中縣漢為雁¶
　門郡平城地遼置大同縣　孫體元大同縣志曰方¶
　山在城北五十里山有拓㧞魏二陵及方山宫改基¶
　禪房山在城西南六十里上有寺塔創自遼¶
<pb:KR2a0034_WYG_015-3a>¶
　　雲中縣　紇真山　單于臺　髙栁城　㕘合陂¶
　　(俱補/)¶
　李吉甫元和郡縣志曰紇真山在縣東三十里北語¶
　紇真漢言三十里其山夏積霜雪　又曰單于䑓在¶
　縣西北四十里漢武帝元封元年勒兵十八萬騎出¶
　長城塞登單于䑓即此也　通典曰雲中縣有故髙¶
　栁城㕘合陂¶
　長青縣本白登臺地懐仁縣金龍山海子(俱補/)¶
<pb:KR2a0034_WYG_015-3b>¶
　記纂淵海曰金龍山在縣西南　又曰海子在縣東¶
　其西北有泉深不可測本白登臺地　水經注曰服¶
　䖍曰白登臺去平城七里如淳曰平城旁之髙城若¶
　邱陵矣今平城東十七里有臺即白登臺也臺南對¶
　岡阜即白登山也孫畼之述畫云漢髙祖被圍七日¶
　陳平使能畫作美女送與冐頓閼氏恐冐頓勝漢其¶
　寵必衰説冐頓解圍於此矣¶
　𢎞州博寧軍下刺史　桑乾河　白道泉　火井¶
<pb:KR2a0034_WYG_015-4a>¶
　鷲峰寺(補/)楊伯通墓(補/)王山甫(附/)¶
　孫世芳宣府鎮志曰桑乾河在和州今順聖城西南¶
　二十里源出馬邑縣洪濤山下與金龍池水合流東¶
　西入盧溝河　太平寰宇記曰白道泉郡國志云白¶
　道髙坂有土穴出泉即古曲謂之飲馬長城窟　又¶
　曰火山在雲中縣西五里水經注云西溪水道源火¶
　山山有火井南北七十歩廣减尺許深不見㡳炎勢¶
　上升常若微雷發響以草㸑之則烟騰火發其山以¶
<pb:KR2a0034_WYG_015-4b>¶
　火從地出亦名熒臺　山西通志曰鷲峰寺在大同¶
　府城東一百五十里舊𢎞州龍樹山之陽内有塔一¶
　座髙一百尺遼夀昌四年建乾統三年修　宣府鎮¶
　志曰𢎞州有遼尚書左丞楊伯通墓　元好問中州¶
　集曰王元節𢎞州人祖山甫遼户部侍郎¶
　　順聖縣　秋林亭崖木亭(俱補/)¶
　宣府鎮志曰秋林亭在順聖西城溜雲山下盛暑山¶
　石滴水成冰可消煩渇遼人建亭焉　又曰崖木亭¶
<pb:KR2a0034_WYG_015-5a>¶
　在順聖西盤崖洞口峭壁千仞架獨木為橋經久不¶
　朽遼人建亭其側¶
　徳州下刺史　金河水　白道坂¶
　太平寰宇記曰金河水郡國志云雲中郡有紫河鎮¶
　界内有金河水其泥色紫故曰金河　又曰隂山道¶
　冀州圖經云雲中周廻六十里北去隂山八十里南¶
　去通漢長城百里即白道州也南北逺處三百里近¶
　處百里東西五百里地至良沃沙土色黒省功多獲¶
<pb:KR2a0034_WYG_015-5b>¶
　毎至七月乃熱白道川當原陽鎮北欲至山上當路¶
　有千餘步地土白如石灰色遥去百里即見之即是¶
　隂山路也從此以西及紫河以東當隂山北者唯此¶
　道通方軌自外道皆小而失次者多¶
豐州天徳軍節度使　九十九泉　青塜　邉貫道(附/)¶
　張欽大同志曰官山在府城西北五百餘里古豐州¶
　境山上有九十九泉流為黒河　明一統志曰王昭¶
　君墓在古豐州西六十里地多白草此塜獨青故名¶
<pb:KR2a0034_WYG_015-6a>¶
　青塜　中州集曰邊元勲豐州人祖貫道遼日狀元¶
　振武縣　黒砂磧(補/)¶
　張鵬翮漢北日記曰距青塜十里有振武城廢址河¶
　水齧沙出碑曰唐振武軍節度使墓誌亦漢字棄置¶
　河干　明一統志曰振武縣北七十里有黒砂磧¶
雲内州開逺軍下節度使本中受降城地　居延州(補/)¶
拂雲堆　李陵䑓(補/)鸊鵜泉(補/)¶
　大同志曰東受降城府城西北五百餘里中受降¶
<pb:KR2a0034_WYG_015-6b>¶
　城去東受降城一百餘里本秦漢九原縣地唐貞觀¶
　初立雲中都督府後置横塞軍遼置雲中州西受降¶
　城去中受降城一百餘里古豐州西北八十里三受¶
　降城皆唐朔方總管張仁愿所築　許爾忠朔州志¶
　曰居延川在州北廢雲内州一名居延澤蘓武嘗困¶
　于此旁有居延城　輿地廣記曰中受降城有拂雲¶
　堆祠西受降城開元初為河所圯十年摠管張説¶
　于城東别置新城北三百里有鸊鵜泉　山西通志¶
<pb:KR2a0034_WYG_015-7a>¶
　曰李陵臺在大同府城西北五里古雲内州䑓髙¶
　二丈餘唐志雲中都䕶府有燕然山山有李陵䑓葢¶
　陵不得歸登此以望漢其近有拂雲堆堆上有祠¶
天徳軍　天徳山(補/)牟那山¶
　明一統志曰天徳山在朔州北漢李陵自居延行至¶
　天徳山遼太祖平黨項遂破天徳掠吏民以東皆此¶
　地　大同志曰牟那山在朔州城北三百里隋大同¶
　城舊墟在此山近有鉗耳觜城及秦長城¶
<pb:KR2a0034_WYG_015-7b>¶
奉聖州武定軍上節度本唐新州　兩河㑹　温泉¶
龍門山　涿鹿山　上花園下花園(補/)¶
　通鑑地理通釋石晉十六州考曰新州唐志領縣四¶
　永興礬山龍門懐安輿地唐記唐末置後唐同光二¶
　年升威塞軍節度(通鑑威塞軍節度/李存矩在同光前)劉必紹保安州¶
　州志曰燕尾河在州東南三十里桑乾與洋河合流¶
　如燕尾然南流入盧溝橋下一名兩河㑹見遼志¶
　明一統志曰温泉在州城南十五里其水常温至冬¶
<pb:KR2a0034_WYG_015-8a>¶
　不氷　保安州志曰龍門山在州西北三十里　明¶
　一統志曰涿鹿山在州城西南九十里一名獨鹿山¶
　涿水出焉黄帝破蚩尤于涿鹿即此　又曰上花園¶
　在州城西四十里相傳遼蕭后種花之所下花園在¶
　州城西三十里亦蕭后置遺址尚存　鶚案唐新州¶
　遼改奉聖州今升徳興府元改保安州明初廢永樂¶
　中復置保安州¶
　礬山縣　桑乾河¶
<pb:KR2a0034_WYG_015-8b>¶
　明一統志曰桑乾河在州城西南四十里一名漯水¶
　自渾源州流至州境與温河洋河合流東南入宛平¶
　縣界為盧溝河¶
　龍門縣　歇馬䑓(補/)¶
　宣府鎮志曰歇馬䑓龍門所東五十里境外遼蕭后¶
　歇馬處遺跡尚存¶
　望雲縣　景宗於此建潛邸　鴛鴦泊(補/)¶
　宣府鎮志曰御莊在雲州堡契丹耶律賢因父遇害¶
<pb:KR2a0034_WYG_015-9a>¶
　淪落民間居處於此逮穆宗受害國人訪賢立為國¶
　主作宫室于舊居之地號曰御莊　又曰鴛鴦泊在¶
　雲州堡西北一百餘里境外周圍八十里其水停積¶
　不流自遼金以來為飛放之所¶
　歸化州雄武軍上刺史　唐升武州　愛陽川　炭¶
　山　㫁雲嶺　西望山(補/)¶
　通鑑地理通釋石晉十六州考曰武州輿地廣記唐¶
　末置唐志領文徳一縣後唐長興元年改毅州　明¶
<pb:KR2a0034_WYG_015-9b>¶
　一統志曰愛陽河在炭山西北二十里本放牧之地¶
　深可尺餘下有頑氷黒色者數尺水上有浮草性凉¶
　尤宜牧馬其地又生黄花其大如錢發于土上人馬¶
　蹂踐明日復生如故　又曰炭山在宣府城西一百¶
　二十里遼人謂之陘頭承天后輔政日納凉于此又¶
　山之東三十里别建凉殿乃遼主宗真納凉地　宣¶
　府鎮志曰㫁雲嶺在歸化州即今之沙嶺鎮城西北¶
　二十里上有隂雲籠伏如阻㫁然　又曰西望山在¶
<pb:KR2a0034_WYG_015-10a>¶
　宣府城北三十五里上有遼國西望山舎利碑¶
　可汗州清平軍下刺史　媯州　古城(補/)媯泉温泉¶
　　阪泉　磨笄山　喬山　厯山　應夢山(補/)東羊¶
　房西羊房(補/)¶
　通鑑地理通釋石晉十六州考曰媯州媯川郡北齊¶
　立北燕州後周曰燕州唐武徳七年以幽州懐戎置¶
　北燕州貞觀八年更名治懐戎(本潘/縣)　宣府鎮志曰¶
　媯泉在故懐来縣西一百一十里相傳為遼蕭后所¶
<pb:KR2a0034_WYG_015-10b>¶
　築　明一統志曰媯泉在故懐来縣西一百一十里¶
　書云釐降二女於媯汭按傳溈水在河東縣出厯山¶
　入河此恐非是　宣府鎮志曰温泉在于汗州今隆¶
　慶城西北三十里佛峪山中　太平寰宇記曰羮頡¶
　山黄帝祠有泉湛而不流即古阪泉也今在媯州城¶
　東二百步史記云軒轅與炎帝戰于阪泉之野　通¶
　典曰鳴雞山本名磨笄山趙襄子滅代其姊磨笄自¶
　殺因為名代人憐之為立祠有羣雞鳴于祠上故名¶
<pb:KR2a0034_WYG_015-11a>¶
　鳴雞山　太平寰宇記曰磨笄山在懐戎縣東北七¶
　十里　又曰橋山有祠黄帝塟此山海經云大荒内¶
　有軒轅䑓射者不敢西向畏軒轅故也梁湘東王臨¶
　終詩云寂然千載後誰畏軒轅䑓　又曰厯山後魏¶
　風土記云潘城西北三里有厯山形似覆釡其下有¶
　舜祠瞽瞍祠　宣府鎮志曰應夢山在隆慶州城北¶
　二十里遼蕭后嘗應夢建寺于其巔因名　又曰東¶
　羊房隆慶州城北十里西羊房隆慶州城西北十五¶
<pb:KR2a0034_WYG_015-11b>¶
　里皆蕭后養羊之所¶
　　懐来縣　團焦亭　雪興亭　碧桃亭　養鵞池¶
　　(俱補/)¶
　宣府鎮志曰團焦亭在懐来蕭后遊息之所　又曰¶
　雪興亭蕭后毎冬遊此亦在懐来　又曰碧桃亭¶
　去雪興亭里許亦蕭后所置廢久惟遺扁石刻尚存¶
　　又曰養鵞池去懐来城二十里水四時不竭相傳¶
　遼蕭后所鑿　鶚案明一統志及宣府鎮志所載蕭¶
<pb:KR2a0034_WYG_015-12a>¶
　后皆承天太后也興宗奉太后嘗納凉於炭山故西¶
　京諸處遺蹟為多¶
　儒州縉陽軍中刺史　南溪河　沽河　宋王峪¶
　統幕(補/)¶
　通鑑地理通釋石晉十六州考曰儒州輿地廣記唐¶
　末置九域志領晉徳一縣廣記晉山縣朝野雜記晉¶
　山縣距燕京百八十里　明一統志曰溪河源自永¶
　寜縣界團山流經州南合沽河四至懐来入桑乾河¶
<pb:KR2a0034_WYG_015-12b>¶
　　又曰沽河源自州城東北雙營西南流入溪河¶
　宣府鎮志曰宋王峪在儒州劉武周號宋金剛為宋¶
　王疑以此名峪　姜南蓉塘詩話曰統幕之地在隆¶
　慶州西南八十里相傳遼主遊幸嘗張大幕於此因¶
　名今訛為土木正統十四年王師敗績于土木大駕¶
　北狩即此地　鶚案歸化州元明時為宣府鎮媯州¶
　明為隆慶州儒州明為隆慶州永寜縣地¶
　　縉山縣　縉陽縣　縉陽觀(俱補/)¶
<pb:KR2a0034_WYG_015-13a>¶
　謝庭桂隆慶州志曰縉陽山在永寧縣城北十三里¶
　一名龍安山　又曰縉陽觀在縉陽山遼時所建今¶
　山頭仙壇溪邉釣迹猶存¶
蔚州忠順軍上節度　川曰漚夷　馬頭山(補/)代王城¶
(補/)金河十寺(補/)漢文帝廟(補/)天池廟(附/)¶
　通鑑地理通釋石晉十六州考曰蔚州後魏置懐荒¶
　禦夷二鎮及靈丘郡後周置蔚州隋屬雁門上谷二¶
　郡(雁門之靈丘/上谷之飛狐)唐武徳六年置貞觀五年破突厥復¶
<pb:KR2a0034_WYG_015-13b>¶
　故地天寳曰安邊郡至徳曰興唐郡領靈邱飛狐興¶
　唐三縣　太平寰宇記曰嘔夷水一名&KR0740;水出靈邱¶
　縣西北髙是山周禮曰并州其川嘔夷謂此也亦曰¶
　瓠&KR1383;河上槽狹下流濶形如瓠&KR1383;故名　劉生和蔚¶
　州志曰馬頭山在城東南三十里一名大名山上有¶
　竒石形如馬頭　山西通志曰代王城在蔚州東二¶
　十里漢文帝封代時居此西北四里有薄家莊即其¶
　母薄太后所居也　又曰金河十寺在蔚州東南八¶
<pb:KR2a0034_WYG_015-14a>¶
　十里五臺山下河中碎石如金故名金河寺俱遼統¶
　和間建　蔚州志曰漢文帝廟在蔚州南闗遼穆宗¶
　建石碣存焉　元和郡縣志曰天池在静樂縣北燕¶
　京山上周廽八里陽旱不竭隂霖不溢故老言嘗有¶
　人乗車風飄墮池有人獲車淪於桑乾泉水後魏孝¶
　文帝以金珠穿魚七頭放此池後亦于桑乾泉得之¶
　隋焬帝嘗于池南置宫毎夜風雨吹破宫竟不成今¶
　池側有祠謂之天池祠　玉海曰嘉祐元年蕭扈来¶
<pb:KR2a0034_WYG_015-14b>¶
　賀正言陽武寨天池廟侵北界詔館伴使王淶持圖¶
　道本末　陳師道後山叢談曰潘美為并帥代之北¶
　都山有天池焉嵗遣通判祭之其後憚逺而罷久之¶
　契丹遣祭焉又易其屋記至熈寧中始有其地凡數¶
　嵗兩使往来率不能辨而與之　鶚案天池廟屬宋¶
　憲州境以其後入遼故附於此¶
　靈仙縣　倒剌山(補/)¶
　元和郡縣志曰倒剌山在縣東七十里亦號雪山俗¶
<pb:KR2a0034_WYG_015-15a>¶
　傳靈仙所居與五臺山略等　鶚案本唐興唐縣晉¶
　改靈仙殆以倒剌山得名耳¶
　飛狐縣　飛狐口(補/)¶
　太平寰宇記曰隋仁夀元年改廣昌為飛狐縣因縣¶
　北飛狐口為名又云飛狐道自縣北入媯州懐戎縣¶
　界即古飛狐口也漢書酈食其説漢王曰杜白馬之¶
　津塞飛狐之口此言皆一方之限也又晉中興書云¶
　建興中劉琨自代出飛狐口奔於安次謂此道也¶
<pb:KR2a0034_WYG_015-15b>¶
　靈丘縣　太白山(補/)隘門山(補/)開皇長城(補/)　趙武¶
　靈王墓(補/)¶
　元和郡縣志曰白山在縣南十里山有鍾乳穴其深¶
　不測仰望穴中鍾乳如懸穗焉　又曰隘門山亦曰¶
　隘口在縣東南北五十里壁立直上層崖刺天有古¶
　道極險後魏明元帝置義倉之所　又曰開皇長城¶
　西自繁峙縣經縣北七十里東入飛狐縣界　輿地¶
　廣記曰靈丘縣有趙武靈王墓因以為名¶
<pb:KR2a0034_WYG_015-16a>¶
應州彰國軍上節度　後唐明宗州人也天成元年升¶
彰國軍節度興唐軍寰州隸焉　北龍首山南雁門¶
雁門水(補/)金鳯城(補/)佛宫寺(補/)¶
　通鑑地理通釋石晉十六州考曰應州續通典故屬¶
　大同軍節度輿地廣記唐末置領金城渾源二縣¶
　又曰寰州職方考後唐明宗置輿地廣記唐末置領¶
　寰清一縣　大同志曰龍首山在應州城北山之城¶
　跨雲中雁門山在應州城南山之北與龍首相望¶
<pb:KR2a0034_WYG_015-16b>¶
　水經注曰雁門之水出於雁門之山雁出其間在髙¶
　栁北東南流經髙栁縣故城北舊代郡治　冊府元¶
　龜曰後唐明宗以咸通八年九月生于代北之金鳯¶
　城　大同府志曰金鳯城在應州城東北天王祠前¶
　後唐明宗生此中有金鳯井　記纂淵海曰金鳳井¶
　在州治相傳李克用生時金鳳自井中飛出　鶚案¶
　明宗生應州見遼史潘自牧以為晉王克用恐非¶
　談遷棗林雜爼曰應州治西佛宫寺遼清寧二年田¶
<pb:KR2a0034_WYG_015-17a>¶
　和尚奉敕立有釋迦塔髙三百六十尺圍半之六簷¶
　角上下皆巨木為之層如閣閣玲瓏宏敞¶
　渾源縣　渾源川　恒山(補/)温泉(補/)¶
　郭子章郡縣釋名曰唐置渾源縣因八水合而混流¶
　故名八水崞川水&KR0740;水黒龍池神溪水李峪水乳泉¶
　水凌雲口水磁窯口水是也　明一統志曰恒山在¶
　渾源州南二十里即北嶽也水經謂之元嶽其山髙¶
　侵霄漢舜北廵守至于恒山即此　王濬初恒岳志¶
<pb:KR2a0034_WYG_015-17b>¶
　曰恒山北岳也括地志曰有五别名蘭臺府列女宫¶
　華陽䑓紫臺太乙宫釋家謂之青峯埵道家謂之摠¶
　元洞天金城福地又曰太乙洞天應劬風俗通曰恒¶
　常也萬物伏北方而有常也山胍發崑崙其東北一¶
　支自積石而北入匃奴東為隂山南入雲中境西折¶
　而東為寧武之天池代之雁門句注又東為覆宿夏¶
　屋茹越書崖突起於渾源之南為恒山　潜丘劄記¶
　曰舜典十有一月朔廵守至于北岳傳曰北岳恒山¶
<pb:KR2a0034_WYG_015-18a>¶
　禹貢太行恒山疏曰恒山在上曲陽西北周禮職方¶
　氏正北曰并州山鎮曰恒山注曰恒山在上曲陽則¶
　舜當日朝覲北諸侯于今曲陽大茂山之下非山經¶
　所稱今渾源之北岳水經所稱之元嶽厯厯可知¶
　鶚案沈括夢溪筆談云北岳常受大茂山半屬契丹¶
　以大茂山分脊為界岳祠舊在山下石晉之後稍遷¶
　近裏謂之神棚則北岳自在上曲陽遼史故無渾源¶
　之祀也　王濬初渾源州志曰温泉在州東南一百¶
<pb:KR2a0034_WYG_015-18b>¶
　里其水若湯浴之能愈疾¶
朔州順義軍下節度　馬邑城　統萬城　元姬山¶
白樓(俱補/)¶
　通鑑地理通釋石晉十六州考曰朔州馬邑郡魏武¶
　帝置新興郡晉改晋昌後魏置懐朔鎮及懐朔州隋¶
　為馬邑郡領鄯陽馬邑二縣　太平寰宇記曰馬邑¶
　城即今州城是也搜神記曰昔秦人築于武周塞内¶
　以備邊城將成而崩者數矣忽有馬馳走周旋反覆¶
<pb:KR2a0034_WYG_015-19a>¶
　父老異之因依跡以築城城乃不崩遂名馬邑　元¶
　混一輿地要覧曰統萬城赫連勃勃於無定河北黒¶
　水之南築　朔州志曰元姬山州北三十里後魏道¶
　武侍姬李姓善姬卒塟此山故名　又曰白樓在右¶
　城内東北後魏納秦姚興女為后建此樓以望故國¶
　餙以鉛粉因名¶
　鄯陽縣　句注山(補/)¶
　元和郡縣志曰句注山在縣東八十里　朔州志曰¶
<pb:KR2a0034_WYG_015-19b>¶
　句注塞趙襄子以其妺為代王夫人欲并代約代王¶
　遇于此¶
　馬邑縣　雁門闗(補/)¶
　記纂淵海曰雁門闗在馬邑縣東南七十里¶
　武州宣威軍下刺史¶
　輿地廣記曰毅州本武州唐末置後唐長興元年改¶
　曰毅州¶
東勝州武興軍下刺史　君子津(補/)¶
<pb:KR2a0034_WYG_015-20a>¶
　記纂淵海曰君子津在古東勝州界漢時有大賈齎¶
　金行至此死津長為埋之後其子至悉金付之因名¶
　河濵縣　河濵闗(補/)¶
　明一統志曰在府城西五百餘里隋榆林縣地唐析¶
　置此縣屬勝州縣東北有河濵闗後廢遼復置屬東¶
　勝州¶
　志第十三¶
　　厯象志中¶
<pb:KR2a0034_WYG_015-20b>¶
閏考¶
太康三年閏十二月宋閏来年正月異¶
　能改齋漫錄曰神宗元豐元年嵗在戊午閏正月時¶
　知州薛向繳大遼國所印厯日稱閏月乃在十二月¶
　與本朝不同迄送司天監重定時議者以兩朝賀正¶
　之禮為疑而臺章以為正朔為大賀正為小兩朝之¶
　閏不同即不過本朝之使先期而賀正於彼彼國之¶
　使後期而賀正於此料彼不肯改以就此則本朝豈¶
<pb:KR2a0034_WYG_015-21a>¶
　可改而就彼乎其後本朝竟不曾改¶
　志第十四¶
　　厯象志下¶
朔考　(冬至附/)¶
重熈四年十一月朔宋辛巳十二月朔宋辛亥¶
　江鄰幾雜志曰己亥厯日十一月大盡契丹厯此月¶
　小十二月十四夜才昏月蝕遼使言竊謂為己望¶
　鶚案前己亥宋之咸平二年遼之統和十七年時未¶
<pb:KR2a0034_WYG_015-21b>¶
　通使也後己亥宋宣和元年遼之天慶九年此時金¶
　伐遼使命阻絶矣此己亥應作乙亥宋仁宗景祐二¶
　年　葉夢得石林燕語曰蘓子容過省賦厯者天地¶
　之大紀為本塲魁既登第遂留意厯學元豐中使契¶
　丹㑹冬至契丹厯先一日趨使者入賀北人不禁天¶
　文術數之學往往皆精其實契丹厯為正也然勢不¶
　可從子容乃為汎論厯學援据詳愽北人莫能測不¶
　能遽折歸奏神宗大喜即問二厯孰是蘓以實言太¶
<pb:KR2a0034_WYG_015-22a>¶
　史皆坐罰金元祐初遂命子容重修渾義　張邦基¶
　墨莊漫錄曰蘓子容丞相博學無所不通熈寧十年¶
　為大遼生辰國信使適遇冬至本朝厯先一日北朝¶
　厯後一日北人問公孰是公曰厯家算術小異遲速¶
　不同謂如亥時節氣當交則猶是今夕若踰數刻即¶
　屬子時為明日矣厯家布算容有遲速或先或後故¶
　有一日之異然各從本朝之厯可也北人深以為然¶
　遂各以其日為節慶賀使還奏之上曰朕思之此最¶
<pb:KR2a0034_WYG_015-22b>¶
　難處卿之所對極中事理¶
　志第十五¶
　　百官志一¶
十二宫職名總目¶
　余靖武溪集曰遼人十宫院使者自安巴堅而下毎¶
　主嗣位即立宫置使領臣寮毎嵗所獻生口及打虜¶
　外國所得之物盡𨽻宫使毎宫皆有户口錢帛以供¶
　其主私費猶中國之内蔵也十宫院使在上將軍之¶
<pb:KR2a0034_WYG_015-23a>¶
　下節度使之上¶
　志第十六¶
　　百官志二¶
北面軍官¶
　余靖武溪集曰契丹司錄事司(如中國/之府司)左右司候司¶
　(掌刑/獄)遼人於燕京置元帥府統軍馬軍步軍司三遼¶
　東有渤海西有奚南有燕北㨿其窟穴四姓雜居舊¶
　不通婚謀臣韓紹芳獻議乃許婚焉衣服飲食言語¶
<pb:KR2a0034_WYG_015-23b>¶
　各從其俗凡四姓相犯皆用漢法本類自相犯者用¶
　本國法故别立契丹司以掌其獄¶
　志第十七上¶
　　百官志三¶
南面朝官¶
　五代史曰契丹滅晉其母舒嚕遣人齎書及安巴堅¶
　明殿書賜徳光明殿若中國陵寢下宫之制其國君¶
　死塟則於墓側起屋謂之明殿置官屬職司四時奉¶
<pb:KR2a0034_WYG_015-24a>¶
　表起居如事生置明殿學士一人掌荅書詔毎國有¶
　大慶弔學士以先君之命為書以報國君其書常曰¶
　報兒皇帝　宋敏求春明退朝錄曰契丹有乾文閣¶
　志第十七¶
　　百官志四¶
上京鹽鐵使司東京户部使司中京度支使司南京三¶
司使司西京計司¶
　余靖武溪集曰遼人司㑹之官雖於燕京置三司使¶
<pb:KR2a0034_WYG_015-24b>¶
　唯掌燕薊涿易恒順等州錢布耳又於平州置錢帛¶
　司營灤等州屬焉中京置度支使宜霸等州隷焉東¶
　京置户部使遼西川錦等州屬焉上京置鹽鐵使饒¶
　澤等州𨽻焉山後置轉運使應蔚等州𨽻焉置使雖¶
　殊其實各分方域掌其出納也隨駕賜予則樞密主¶
　之讌勞則宣徽使主之¶
　佐吏(補/)¶
　文獻通考曰契丹内外官多倣中國者其下佐吏則¶
<pb:KR2a0034_WYG_015-25a>¶
　有敞史　穆昆薩納噶　達嚕噶　圗嚕　鶚案百官¶
　志額爾竒木院有敞史約尼九帳大詳衮司有敞史其¶
　下三職史未載也¶
　志第十八¶
　　禮志一¶
吉儀¶
柴冊儀¶
　王易燕北錄曰清寧四年戊戌嵗十月二十三日遼¶
<pb:KR2a0034_WYG_015-25b>¶
　主一行起離鞾甸往西北二百七十餘里地名永興¶
　甸行柴冊之禮于十一月一日先到小禁圍内宿泊¶
　於二日先於契丹宫内選擇九人與遼主身材一般¶
　大小者各賜遼主所著衣服一套令結束九人假作¶
　遼主不許别人覺知於當夜子時與遼主共十人相¶
　離出小禁圍入大禁圍内分投各一帳毎帳只有蠟¶
　燭一條椅子一隻並無一人於三日辰時毎帳前有¶
　契丹官僚一員各自入帳列何骨臈(漢語提認/天子也)若提¶
<pb:KR2a0034_WYG_015-26a>¶
　認得遼主者宣賜牛羊駞馬各一千當日宋國大王¶
　(遼主/親弟)於第八帳内提認得遼主番儀湏得言道我不¶
　是的皇帝其宋國大王道言道你的是皇帝如此往¶
　来畨語三遍遼主方始言道是便是出帳来著箱内¶
　番儀衣服畢次第行禮先望日四拜又拜七祖殿次¶
　拜木葉山神次拜金神次拜冊太后次拜赤娘子次¶
　拜七祖眷屬次上紫籠受冊次入黒龍殿受賀當日¶
　行禮罷與太后太叔出大禁圍郤入小禁圍内與近¶
<pb:KR2a0034_WYG_015-26b>¶
　上畨漢臣僚夜宴至三更退四日歇泊至五日卻来¶
　鞾甸受南朝禮物小禁圍在大禁圍東北内氊帳二¶
　十三座大禁圍圍無一面長一百十一步内有氊帳¶
　十座黒氊兵幕七座大小禁圍外有契丹兵甲一萬¶
　人各執槍刀旗鼓弓箭等旗上錯成番書順字(漢語/正軍)¶
　(字/)七祖者太祖太宗世宗穆宗景宗聖宗興宗也赤¶
　娘子者畨語謂之掠胡奥偌傳是隂山七騎所得潢¶
　河中流下一婦人因生其族類其形木雕彩裝常時¶
<pb:KR2a0034_WYG_015-27a>¶
　于木葉山廟内安置毎一新主行柴冊禮時取来作¶
　儀注第三日送歸本廟七祖眷屬俱是木人著紅錦¶
　衣亦于木葉山廟内取到柴龍之制髙三十二尺用¶
　帯皮榆柴叠成上安黒漆木壇三層壇安御帳當日¶
　遼主坐其中下有契丹臣僚二百餘人　鶚案王易¶
　所記柴冊儀與史志不同存以備考¶
　志第二十¶
　　禮志四¶
<pb:KR2a0034_WYG_015-27b>¶
賔儀¶
宋使賀生辰正旦¶
　歐陽修居士集皇帝賀契丹皇帝正旦書曰正月一¶
　日伯大宋皇帝致書於侄大契丹聖文神武睿孝皇¶
　帝闕下玉厯正時布王春而兹始寳鄰敦契講信聘¶
　以交修方履新陽益綏多福其於祝詠罔罄敷言今¶
　差朝散大夫守太常少卿上騎都尉渤海縣開國男¶
　食邑三百户賜紫金魚袋呉中復供備庫使銀青崇¶
<pb:KR2a0034_WYG_015-28a>¶
　禄大夫檢校太子賔客兼御史大夫騎都尉廣平縣¶
　開國男食邑三百户宋孟孫充正旦國信使副有少¶
　禮物具諸别幅専奉書陳賀不宣謹白　皇帝賀契¶
　丹太皇太后正旦書曰正月一日姪大宋皇帝謹致¶
　書於嬸大契丹仁慈聖善欽孝廣徳安静正淳懿和¶
　寛厚崇覺儀元太皇太后闕下嵗律更新春陽暢逹¶
　因履端之叶吉敦永好以申歡載惟慈懿之和方集¶
　夀康之祉更希善攝用副遐悰今差朝散大夫守太¶
<pb:KR2a0034_WYG_015-28b>¶
　常少卿直昭文館䕶軍廣陵縣開國子食邑五百户¶
　賜紫金魚袋吕景初洛苑使兼閤門通事舎人銀青¶
　崇禄大夫檢校太子賔客兼御史大夫騎都尉清河¶
　郡開國侯食邑一千七百户張利一充正旦國信使¶
　副有少禮物具諸别幅専奉書使賀不宣謹白　王¶
　安石臨川集皇帝問候大遼皇帝書曰嘉生備舎華¶
　嵗幾終惟素講於鄰懽想具膺於時福彌加葆衞永¶
　御吉康　皇帝賀大遼皇太后生辰書曰玉燭告和¶
<pb:KR2a0034_WYG_015-29a>¶
　方御閉蔵之候椒庭集慶載鄰誕毓之辰具飭使車¶
　肅將禮幣式修舊好申祝永年　契丹國志曰宋朝¶
　賀契丹生辰禮物契丹生日南宋遺金酒食茶器¶
　三十七件衣五襲金玉帯二條烏皮白皮鞾二緉紅¶
　牙笙笛觱篥拍板鞍勒馬二匹纓複鞭副之金花銀¶
　器三十件錦綺透背雜色紗綾縠絹二千匹雜綵二¶
　千匹法酒三十壺的乳茶十觔岳麓茶五觔鹽蜜果¶
　三十罐乾果三十籠正旦則遺以金花銀器白銀器¶
<pb:KR2a0034_WYG_015-29b>¶
　各十件雜色綾羅紗縠絹二千匹雜彩二千匹　宋¶
　朝皇帝生辰北朝所獻刻&KR0093;花羅御様透背御衣七¶
　襲或五襲七件紫背貂䑕翻披或銀䑕鵞項鴨頭衲¶
　子塗金銀裝箱金籠水精帯銀匣副之錦縁帛縐皮¶
　鞾金玦京皁白熟皮鞾鞵細錦透背清平内裝御様¶
　合線樓機綾共三百匹塗金銀龍鳳鞍勒紅羅匣金¶
　錦繡方韉一具白楮皮黒銀鞍勒氊韉二具緑褐楮¶
　皮鞍勒海豹皮韉白楮皮黒褁筯鞭一條紅羅金銀¶
<pb:KR2a0034_WYG_015-30a>¶
　線繡雲龍紅銀器仗一幅黄樺皮纒楮皮弓一紅錦¶
　袋皁鵰翎羱角骲頭箭十法漬法麴麵麴酒二十壺¶
　蜜曬山果十束櫺椀蜜漬山果十束櫺匹列山梨柿¶
　四束櫺榛栗松子郁李黒郁李子麵棗楞梨索梨二¶
　十霜麵杬麋梨粆十椀蕪萸白鹽十椀青鹽十箱牛¶
　羊野豬魚鹿腊二十二箱御馬六匹散馬二百匹正¶
　旦御衣三襲鞍勒馬二匹散馬一百匹國母又致御¶
　衣綴珠貂裘細錦刻絲透背合線御綾羅紗縠御様¶
<pb:KR2a0034_WYG_015-30b>¶
　果實雜粆腊肉凡百品水精鞍勒新羅酒青鹽國主¶
　或致戎器賔鐵刀鷙禽曰海東青之類承天節又遣¶
　庖人持本國異味前一日就禁中造食以進御云¶
髙麗使入見儀¶
　契丹國志曰髙麗國進貢物件金器二百両金抱肚¶
　一條五十両金沙鑼五十両金鞍轡馬一匹五十両¶
　紫花綿紬一百匹白綿紬五百匹細布一千疋麄布¶
　五千疋銅器一千斤法漬酒醋共一百缾腦先茶十¶
<pb:KR2a0034_WYG_015-31a>¶
　斤藤造器物五十事成形人㕘不定數無灰木刀欛¶
　十個細紙墨不定數目横進物件粳米五百石糯米¶
　五百石織定五彩御衣不定數　契丹毎次回賜物¶
　件犀玉腰帯二條細衣二襲金塗鞍轡馬二匹素鞍¶
　轡馬五匹散馬十匹弓箭器仗二副細綿綺綾羅二¶
　百匹衣著絹一千匹羊二百口酒菓子不定數並命¶
　刺史以上官充使一行六十人直送入本國　契丹¶
　賜奉使物件金塗銀帯二條衣二襲綿綺三十疋色¶
<pb:KR2a0034_WYG_015-31b>¶
　絹一百疋鞍轡馬二匹散馬五匹弓箭器仗一副酒¶
　菓不定數上節從人白銀帯一條絹二十疋馬一匹¶
　下節從人衣一襲絹十疋紫綾大衫一領¶
西夏國進奉使朝見儀¶
　契丹國志曰西夏國貢進物件細馬二十匹麄馬二¶
　百匹駞馬百頭綿綺三百疋織成綿被褥五合蓯蓉¶
　甘石石井鹽各一千觔沙狐皮一千張兎鶻五隻犬¶
　子十隻本國不論年數惟以八節貢獻　契丹回賜¶
<pb:KR2a0034_WYG_015-32a>¶
　除羊外餘並與髙麗同帷玉帯改為金帯勞賜人使¶
　亦同¶
　志第二十二¶
　　禮志六¶
嘉儀下¶
立春儀　賜幡勝¶
　韓琦安陽集使契丹謝春槃旛勝狀云緹律回春青¶
　陽戒節鏤勝俯遵於俗尚雕槃榮錫於時珍上荷恩¶
<pb:KR2a0034_WYG_015-32b>¶
　私至深銘刻¶
日月蝕(補/)¶
　燕北錄曰契丹如日月蝕各備酒饌相賀國主次日¶
　亦有宴㑹如日蝕即盡望而唾之仍背日坐¶
　志第二十三¶
　　樂志¶
國樂¶
　文獻通考曰契丹有諢子部百人夜以五十人番直¶
<pb:KR2a0034_WYG_015-33a>¶
　四鼓將盡歌于帳前號曰聒帳毎謁拜木葉山即射¶
　栁枝諢子唱畨歌前導彈胡瑟和之己事而罷¶
大樂調雅樂有七音大樂亦有七聲謂之七旦¶
　沈徳符野獲編曰自北劇興名男為正末女曰旦兒¶
　相傳入於南劇雖稍有更易而旦之名不改竟不曉¶
　何義今觀遼史樂志大樂有七聲謂之七旦凡一音¶
　管一調如中宫越調大食中宫之屬此外又有四旦¶
　二十八調不用黍律以琵琶叶之按此即今九宫譜¶
<pb:KR2a0034_WYG_015-33b>¶
　之始所謂旦乃司樂之總名以故金元相傳遂命歌¶
　妓領之因以作雜劇流傳至今旦皆以娼女充之無¶
　則以優之少者假扮漸逺而失其真耳¶
大樂聲各調之中度曲恊音其聲凡十¶
　野獲編曰今按樂者必先學笛曲如五凢工尺上一¶
　之屬世以為俗工俚習不知其來舊矣宋樂書云黄¶
　鍾用合字大吕太蔟用四字夾鍾姑洗用一字夷則¶
　南吕用工字無射應鍾用凡字中吕用上字蕤賔用¶
<pb:KR2a0034_WYG_015-34a>¶
　勾字林鍾用尺字黄鍾清用六字大吕夾鍾清用五¶
　字又有隂陽及半隂半陽之分而遼史大樂聲各調¶
　之中庭曲恊音其聲凡十曰五凢工尺上一四六勾¶
　合近十二雅律於律吕各闕其一以為猶雅音之不¶
　及商也可見宋遼此調已謂之祖¶
曲宴宋國使樂次¶
　張舜民畫墁錄曰契丹待南使樂列三百餘人舞者¶
　更無廻旋止于頓挫伸縮手足而已角觝以倒地為¶
<pb:KR2a0034_WYG_015-34b>¶
　負兩人相持終日欲倒而不可得又物如小額通蔽¶
　其乳脱若裭露之則兩手覆面而走深以為恥也¶
　志第二十五¶
　　儀衞志二¶
國服¶
臣僚戴氊冠䩞鞢帶¶
　契丹國志曰番戴氊冠上以金冠為餙或加珠玉翠¶
　毛葢漢魏時遼人步揺冠之遺象也　孟元老東京¶
<pb:KR2a0034_WYG_015-35a>¶
　夢華錄曰正旦大朝㑹大遼大使頂金冠後簷尖長¶
　如大蓮葉服紫窄袍今蹀躞副使服褁金帶如漢帯¶
　　沈括夢溪筆談曰帯衣所垂蹀躞葢欲佩帯弓劍¶
　帉帨算囊刀礪之屬　契丹國志曰丈夫或緑中單¶
　緑花窄袍&KR0129;單多紅緑色貴者被貂服裘以紫黒色¶
　為貴青色為次又有銀䑕尤潔白賤者被貂毛羊䑕¶
　沙狐裘弓以皮為絃箭削樺為簳韀勒輕快便于馳¶
　走以貂䑕或鵝頂鴨頭為捍腰¶
<pb:KR2a0034_WYG_015-35b>¶
徐吕皮(補/)¶
　程大昌演繁露曰今使北者其禮例中所得有韋而¶
　紅光滑可鑒問其名則徐吕皮也問何以名之則曰¶
　徐氏吕氏二氏寔工為之也此説信否殊未可知予¶
　案燕北雜記曰契丹興宗嘗禁國人服金玉犀帯及¶
　黒色薩哩皮并紅虎皮靴及道宗即位以為靴帯也¶
　者用之可以華國遂弛其禁冄許服用此即靴帯之¶
　制矣及問徐吕皮所自出則曰黒色薩哩皮謂回紇¶
<pb:KR2a0034_WYG_015-36a>¶
　野馬皮也用以為靴騎而越水水不透裏故可貴也¶
　紅虎皮者回紇獐皮也揉以磠砂須其輭熟用以為¶
　靴也本此而言則知徐吕皮者即薩哩聲之轉也然¶
　薩哩之色貴黒而徐吕皮之色紅恐是野馬難得而¶
　磠砂熟韋可以常致故染而紅之以當獐皮為欲髙¶
　其名品遂借薩哩以為名呼也¶
兎鶻帯(補/)¶
　契丹國志曰契丹重骨咄犀犀不大萬株犀無一不¶
<pb:KR2a0034_WYG_015-36b>¶
　曾作帯紋如象牙帯黄色止是作刀把已為無價天¶
　祚以此作兎鶻(中國謂之腰條/皮挿垂頭者)¶
婦人服(補/)¶
　鶚案金史輿服志曰婦人服襜帬多以黒紫上遍繡¶
　金紫花周身六襞積上衣謂之團衫用黒紫或皁及¶
　紺掖縫兩旁復為雙襞積前拂地後曵地尺餘帯色¶
　用前雙垂至下齊年老者以皂紗籠髻如巾狀散綴¶
　玉鈿於上謂之玉逍遥此皆遼服也金亦襲之¶
<pb:KR2a0034_WYG_015-37a>¶
　志第二十六¶
　　儀衞志三¶
符印¶
傳國寳¶
　李林甫唐六典曰符寳郎掌天子八璽其一曰神寳¶
　二曰受命寳其神寳方六寸髙四尺六分厚一寸七¶
　分蟠龍紐文與傳國璽同傳國璽秦皇以藍田玉刻¶
　之李斯篆文方四寸面文曰受命于天既夀永昌紐¶
<pb:KR2a0034_WYG_015-37b>¶
　盤五龍二寳厯代相傳以為神器别有六寳一曰皇¶
　帝行璽二曰皇帝之璽三曰皇帝信璽四曰天子行¶
　璽五曰天子之璽六曰天子信璽此六璽因文為名¶
　並白玉螭虎紐厯代傳受或亡失則補之　續通典¶
　曰秦兼六國稱皇帝購取藍田之玉玉工孫夀刻之¶
　分四寸李斯為大篆書之形製如龍魚鳳鳥之狀希¶
　世之至寳也秦世子嬰以璽降漢漢世世傳寳之王¶
　莽之篡求璽於元后后投之于階一角㣲缺莽誅歸¶
<pb:KR2a0034_WYG_015-38a>¶
　之更始更始敗歸之盆子及熊耳之敗盆子以璽降¶
　光武漢末黄巾亂投璽于井孫堅入洛見井有五色¶
　氣取得之以歸袁術術散荆州刺史徐璆得之詣許¶
　以進獻帝魏受漢禪得之以傳于晉洛陽之䧟劉聰¶
　得之劉曜為石勒所禽璽歸于鄴石氏之亂冉閔得¶
　之閔敗晉將戴施入鄴得之送江東傳之宋齊梁臺¶
　城之破矦景得之景敗其將矦子鑒以璽走為追兵¶
　所廹投于棲霞寺井中僧永抒得而匿之陳永定二¶
<pb:KR2a0034_WYG_015-38b>¶
　年永弟子普知以璽上陳文帝隋平陳始得秦真傳¶
　國璽煬帝江都之禍宇文化及得之化及敗璽歸竇¶
　建徳建徳敗其妻曺氏以璽獻于唐唐禪梁楊涉送¶
　寳于大梁莊宗滅梁得之同光末内難作寳為火灼¶
　文字訛缺明宗得之清泰敗以寳隨身自焚而死寳¶
　遂亡其神璽者方六寸厚一寸七分髙四寸六分蟠¶
　龍隠起文與傳國璽同但玉色不及形制髙大耳不¶
　知何代製造東晉孝武十九年雍州刺史郗恢得之¶
<pb:KR2a0034_WYG_015-39a>¶
　慕容永送於金陵傳之宋齊梁臺城之破侯景得之¶
　景敗侍中趙思齊攜走江北獻之齊文宣帝宇文滅¶
　齊得之宇文亡入隋隋文帝改號傳國璽仍以秦璽¶
　後出得于亡陳以北朝所傳神璽為第一秦璽次之¶
　隋亡竇建徳妻與傳國璽俱獻長安唐末不知所在¶
　　鄭文寳傳國璽譜曰唐明宗崩璽歸清泰晉髙祖¶
　擁戎馬入洛河橋不守清泰積薪累日盡驅六宫珍¶
　玩一旦偕焚於摘星樓秦璽煨燼其亦明矣按䧟蕃¶
<pb:KR2a0034_WYG_015-39b>¶
　記北兵入梁圍晉末主奉上璽綬遼主恠玉璽制用¶
　疎樸不工又非真紐疑將有隠易者晉人具以實對¶
　文寳淳化中司計陜右督軍芻于塞下有乾州永夀¶
　縣主簿趙應良者北燕人自謂少年事遼為丞相髙¶
　公堂後官嘗從公至燕子城登重閣閲晉舊物得觀¶
　璽綬與䧟蕃記畧同　五代㑹要曰傳國璽自秦始¶
　皇後厯代傳受至唐末帝自燔之際以寳隨身焚焉¶
　晉髙帝受命特製寳一座文曰皇帝神寳開運末北¶
<pb:KR2a0034_WYG_015-40a>¶
　人齎以入蕃　孔平仲珩璜新論曰石晉再作受命¶
　寳文曰受天明命惟徳永昌契丹取之　李心傳建¶
　炎以来朝野雜記曰秦璽者李斯之魚蟲篆也其圍¶
　四寸至漢謂之傳國璽子嬰所封元后所投王憲所¶
　得赤眉所上皆是物也董卓之亂失之呉書謂孫堅¶
　得之洛陽甄官井中復為袁術所奪徐璆得而上之¶
　殆不然也若然則魏氏何不寳用而自刻璽乎厥後¶
　厯世猶用其名永嘉之亂投于劉石永和之世復歸¶
<pb:KR2a0034_WYG_015-40b>¶
　江左者晉璽也魏氏有國刻傳國璽如秦之文但秦¶
　璽讀自右魏璽讀自左耳晉有天下又自刻璽其文¶
　曰受命于天皇帝夀昌本書輿服志乃以為所傳秦¶
　璽誤實甚矣此璽更劉聰石勒逮石祇死其臣蔣幹¶
　求援于謝尚乃以璽送江南王彪之辨之亦云非秦¶
　璽也太元之末得自西燕更涉六朝至于隋代者慕¶
　容燕璽也晉孝武太元十九年西燕王永求援于郗¶
　恢併獻玉璽一紐方濶六寸髙四寸六分文如秦璽¶
<pb:KR2a0034_WYG_015-41a>¶
　自是厯秦宋齊梁皆寳之矦景既死北齊辛術得之¶
　廣陵獻之髙氏後厯周隋皆誤指為秦璽後平江南¶
　知其非是乃更謂之神璽焉劉裕北伐得之闗中厯¶
　晉暨陳復為隋有者姚秦璽也晉義熈十三年劉裕¶
　入闗得傳國璽之文與秦同但隠起而不深刻隋滅¶
　陳指此為真璽遂以宇文所傳神璽為非是識者又¶
　謂古璽深刻以印泥後人隠起以印紙則隠起者非¶
　秦璽姚氏取其文作之耳開運之亂没于耶律女真¶
<pb:KR2a0034_WYG_015-41b>¶
　獲之以為大寳者石晉璽也唐太宗貞觀十六年刻¶
　受命璽文曰皇帝景命有徳者昌後歸朱全忠及從¶
　珂自焚璽亦隨失徳光入汴重貴以璽上之云先帝¶
　所刻葢指敬瑭也葢在唐時皆誤以為秦璽而秦璽¶
　之亡則久矣　鶚案秦璽之説非一璽已焚于後唐¶
　遼所得者乃晉璽耳史稱興宗重熈七年以有傳國¶
　璽者為正統賦試進士豈當時亦未之深考耶¶
金印三晉出帝所上其文未詳¶
<pb:KR2a0034_WYG_015-42a>¶
　周必大省齋文槀題五代應順年堂檢臨本曰右後¶
　唐宰臣劉昫兼判三司堂檢其内批用御前新鑄之¶
　印予從洪景盧待制借本臨之按應順元年三月戊¶
　辰愍帝遜于衞必以印寳自隨四月壬申從珂入洛¶
　乙亥即位殆倉卒鑄此印耶乙酉大赦改元清泰時¶
　愍帝已殂璽應来歸後十餘年晋出帝奉玉璽金印¶
　歸契丹契丹謂璽非工與前史所傳異命求真璽出¶
　帝曰從珂自焚玉璽不知所在疑焚之事載晉家人¶
<pb:KR2a0034_WYG_015-42b>¶
　傳所謂金印亦新鑄之類耳¶
符契　銀牌　木刻子牌(補/)¶
　燕北錄曰銀牌有十三道(上是番/書朕字)用金鍍鈒成見在¶
　内侍左承宣宋璘處收掌用黒漆匣盛毎日於遼主¶
　前呈奉一徧或有緊急事宜用此牌帶在項下于¶
　南北大王處抽發兵馬餘事即不用　張舜民使遼¶
　錄曰銀牌形如方響刻畨書冝速二字使者執牌馳¶
　馬日行數百里所至如國主親到需索更易無敢違¶
<pb:KR2a0034_WYG_015-43a>¶
　者　燕北錄曰長牌七十二道(上是畨書/敕走馬字)用金鍍鈒¶
　成見在南司内收掌毎遇下五京等處取索物色及¶
　進南朝野味鹿茸果子以此牌信帯在腰間走馬又¶
　木刻子牌約有一十二道(上是畨/書𢚩字)左面刻作七刻取¶
　其本國厯七世也右面刻作一刻(旁是畨/書永字)其字用金¶
　鍍銀葉䧟成長一尺二寸已来毎遇生女真逹靼國¶
　取要物色抽發兵馬即用此牌信帯在腰間左邊走¶
　馬其二國騐以為信¶
<pb:KR2a0034_WYG_015-43b>¶
　志第二十八¶
　　食貨志上¶
賦税之制¶
　宣府鎮志曰契丹統和十八年詔北地節候頗晚冝¶
　從後唐舊制大小麥豌六月十日起徴至九月納¶
　足正税匹帛錢鞵地𣙜麴錢等六月二十日起徴至¶
　十月納足　中州集曰遼人掠中原人及得奚渤海¶
　諸國生口分賜近貴或有功者大至一二州少亦數¶
<pb:KR2a0034_WYG_015-44a>¶
　百皆為奴婢輸租為宜且納課給其主謂之三税户¶
　(又見金史/  宴傳)　范鎮東齋紀事曰契丹有馮見善者予¶
　接伴勸酒見善曰勸酒當以其量若不以量如徭役¶
　而不户等髙下也以此知契丹徭役亦以户等中國¶
　可以量户等役人耶¶
　志第二十九¶
　　食貨志下¶
鼔鑄之法¶
<pb:KR2a0034_WYG_015-44b>¶
　洪遵泉志曰契丹國天贊錢五代史四夷附錄曰契¶
　丹主安巴堅年曰天賛按此錢徑九分重三銖六㕘¶
　文曰天贊通寳　應厯錢董逌曰文曰應厯重寳趙¶
　至忠北廷雜記曰穆宗改元應厯　董逌錢譜曰統¶
　和元寳宋太平興國八年耶律隆緒鑄太平元寳宋¶
　天禧五年耶律隆緒鑄　泉志曰北廷雜志聖宗卒¶
　少主宗真立改元景福一年又改重熈按此錢徑九¶
　分重三銖文曰重熈通寳　陳昉契丹須知曰契丹¶
<pb:KR2a0034_WYG_015-45a>¶
　主洪基改元清寧按此錢徑九分重三銖文曰清寜¶
　通寳　泉譜曰咸雍通寳宋治平二年耶律洪基鑄¶
　　泉志曰徐競髙麗圖經契丹咸雍十年改太康至¶
　十年改元大安按此錢有二品並徑九分重二銖四¶
　㕘以太康通寳太康元寳為文　鶚案董逌錢譜太¶
　康通寳作太康同寳未知孰是　李季興東北諸蕃¶
　樞要曰契丹主天祐年號大安按此錢徑八分重二¶
　銖八㕘文曰大安元寳　李季興東北諸蕃樞要曰¶
<pb:KR2a0034_WYG_015-45b>¶
　契丹主天祐年號夀昌按此錢徑九分重二銖四㕘¶
　文曰夀昌元寳　鶚案道宗年號夀隆泉志云夀昌¶
　正閏考亦云遼道宗年號夀昌見東都事畧范成大¶
　攬轡錄又有盛昌六年未詳何㩀　北遼通書曰天¶
　祚即位夀昌七年改為乾統按此錢徑寸重三銖二¶
　㕘文曰乾統元寳　李季興東北諸蕃樞要曰契丹¶
　主天祚年號天慶按此錢徑九分重二銖四㕘文曰¶
　天慶元寳考之北廷雜記曰景宗朝置鑄錢院年額¶
<pb:KR2a0034_WYG_015-46a>¶
　五百貫則契丹鑄錢舊矣　泉志李孝美曰此錢徑¶
　三分文曰千秋萬嵗今甚易得葢毎嵗遼使入貢人多¶
　博易得耳董逌曰遼國錢葢近世所為¶
　志第三十¶
　　刑法志上¶
鐵骨朶之數或五或七¶
　燕北錄曰鐵𤓰(畨呼/髪覩)以熟鐵打作八片虚合或用栁¶
　木作柄約長三尺兩邉鐵裏打數不過七下¶
<pb:KR2a0034_WYG_015-46b>¶
沙袋者穆宗時制¶
　燕北錄曰沙袋(畨呼/郭离)以牛皮夾縫如鞵㡳内盛沙半¶
　升柄以木作胎亦用牛皮裹約長二尺打數不過五¶
　百遼主太后寢帳内事不論大小若傳播出外捉獲¶
　者其元傳播人處死接聲傳播人决沙袋五百契丹¶
　盗衣服錢帛諸物等捉獲賊或累貨估價錢毎五百¶
　貫文决沙袋一百累至二百五十文决沙袋五百配¶
　徒五年若更有錢時十貫文打骨䤪一下至骨䤪五¶
<pb:KR2a0034_WYG_015-47a>¶
　下更有錢時處死¶
犯竊盜者初刺右臂再刺左三刺頸之右四刺左至于¶
五則處死¶
　能改齋漫録曰契丹之法民為盜者一犯文其腕為¶
　賊字再犯文其臂三犯文其肘四犯文其肩五犯則斬¶
　不須案籍而辜不可掩武珪燕北雜記曰正月十三¶
　日放契丹做賊三日如盜及十貫以上依法行遣　松漠¶
　紀聞曰金國治盜甚嚴毎捕獲論罪外皆十倍責償¶
<pb:KR2a0034_WYG_015-47b>¶
　唯正月十六日則縦偷一日以為戯寳貨車馬為人¶
　所竊皆不加刑是日人皆嚴備遇偷至則笑遣之既無¶
　所獲雖畚钁微物亦携去婦人至顯入人家伺主者¶
　出接客則縦其婢妾盜飲器他日知其主名或偷者¶
　自言大則具茶食以贖謂羊酒餚饌之類次則携¶
　壺小飲或打餻取之亦有先與室女私約至期而¶
　竊去女願留則聼之自契丹以來皆然燕亦如此¶
　遼史拾遺卷十五¶

