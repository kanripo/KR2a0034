# -*- mode: mandoku-view -*-
#+TITLE: 遼史拾遺
#+DATE: 2015-09-23 09:42:16
#+PROPERTY: JUAN 24
<pb:KR2a0034_WYG_024-1a>¶
欽定四庫全書¶
　遼史拾遺卷二十四¶
　　　　　　　　　　　　　錢塘厲鶚　撰¶
　補國語解¶
　鶚案遼火國語解亦有不專為國語者如君基太一¶
　神葉格戯果下馬堂印堂帖之類予於史文所有而¶
　注未詳者列於前史文所未有今補者列於後國語¶
　之外風俗物産皆綴緝焉¶
<pb:KR2a0034_WYG_024-1b>¶
　貔狸(案此條内移離畢應改伊勒希巴賀跋支應改/噶必齊匹裂應改丕勒因係韻語今並存原文)¶
　夣溪筆談曰刁約使契丹為北語詩云押燕移離畢¶
　(移離畢官名/如中國執政)㸔房賀跋支(賀跋支如/中國防閣)餞行三匹裂(匹/裂)¶
　(似小木罌以木/為之加黄漆)密賜十貔貍(形如鼠而大穴居食彀/梁啫肉北朝為珍膳味)¶
　(如豚肉/而脆)　張舜民畫墁録曰契丹使賀正旦生辰馳¶
　至京見畢密賜大使一千五百兩副使一千三百兩¶
　中金也南使至契丹見畢亦密賜羊羓十枚毗黎邦¶
　十頭毗黎邦大䑕也契丹上供物善糜物如豬䝎若¶
<pb:KR2a0034_WYG_024-2a>¶
　以一臠置十斤肉鼎即糜爛臣下不敢蓄唯以待南¶
　使紹聖初備員北使亦䝉此賜余得之即縱諸田館¶
　伴大駭亟求不見乃曰奈何以此縱之本國嵗貢其¶
　方更無租徭唯此採捕十數以擬上貢一則以待南¶
　使也如帳前問之今已四散收捕因辭以不殺無用¶
　自爾直至還界無日不嗟惜之　周密齊東野語曰¶
　澠水燕談載契丹國産大䑕曰毗貍形類鼠而足極¶
　短肥其國以為殊味穴地取之以供國王之膳陸氏¶
<pb:KR2a0034_WYG_024-2b>¶
　舊聞云狀類大䑕極肥腯甚畏日為隙光所射輙死¶
　亦竹&KR2401;獾貍之類耳近世乃不聞有此扣之北客亦¶
　多不知何耶¶
　赦例郎君¶
　王鞏甲申雜記曰大遼謂天使為赦例郎君依赦例¶
　日行五百里也¶
　曜辣¶
　江鄰幾雜志曰契丹謂圭為曜辣¶
<pb:KR2a0034_WYG_024-3a>¶
笪却日¶
　南部新書曰盧文進范陽人也至江南李氏封范陽¶
　王嘗云陥契丹中屢入絶塞正書方獵忽天色晦黒¶
　衆星燦然問番人云所謂笪却日也以此為常頃之¶
　乃明方午也¶
　設罷¶
　劉攽中山詩話曰余靖尚書使契丹為北語詩云夜¶
　筵設罷(侈盛/也)臣拜洗(受賜/也)兩朝厥荷(通好/也)情幹勒(厚/重)¶
<pb:KR2a0034_WYG_024-3b>¶
　(也/)微臣稚魯(拜舞/也)祝若統(福祐/也)聖壽鐵擺(嶌高/也)俱可¶
　忒(無極/也)契丹主大笑遂為釂觴¶
　塔哩¶
　燕北雜記曰契丹呼種田為塔哩¶
　治夔離¶
　燕北録曰北主太后嚏噴時但是近位番漢臣僚等¶
　并齊道治夔離漢語萬嵗也¶
　綽哈雅布¶
<pb:KR2a0034_WYG_024-4a>¶
　燕北雜記曰臘月戎裝飲酒呼為綽哈雅布猶言行¶
　兵也¶
　尼雅庫喇¶
　契丹國志曰凡男女拜皆同一足跪一足著地以手¶
　動為節數止於三四彼言尼雅庫喇者即跪也¶
　倍其不離鼓¶
　燕北雜記曰北主别有鼓十六面發更時擂動至二¶
　㸃住三更再擂呼為倍其不離鼓是驚鬼¶
<pb:KR2a0034_WYG_024-4b>¶
　省事三¶
　清異録曰北方蓮實狀長少味出藕頗佳然止三孔¶
　用漢語轉譯其名曰省事三¶
　喫雀　坤不克¶
　燕北録曰北主及契丹臣庶每聞霹靂聲各相鉤中¶
　指口作喫雀聲以為禳厭北主及契丹臣庶等如見¶
　旋風時便合眼用鞭子空中打四十九下口道坤不¶
　克七聲漢語魂風也以為禳厭¶
<pb:KR2a0034_WYG_024-5a>¶
　蔞珍思¶
　燕北録曰凡兵馬應是漢兵多以得勝及必勝二字¶
　為號諸蕃兵以蔞珍思三字為號漢語熊虎二字也¶
　旱金花　青囊花¶
　胡嶠陥北記曰至湯城淀地氣最温契丹苦大寒則¶
　就温於此其水泉清冷草輭如茸可藉以寢而多異¶
　花記其二種一曰旱金大如掌金色爍人一曰青囊¶
　如中國金燈而色類藍可愛¶
<pb:KR2a0034_WYG_024-5b>¶
　賜柺¶
　五代史曰漢高祖封北平王遣牙將王峻奉表契丹¶
　耶律徳光呼之為兒賜以木柺一木柺契丹貴之如¶
　中國几杖非優大臣不可得峻持柺歸契丹人望之¶
　皆避道¶
　佛裝　細娘¶
　張舜民使遼録曰婦人以黄物塗靣謂之佛裝　鷄¶
　肋編曰北方倡伎皆用子為名若香子花子之類無¶
<pb:KR2a0034_WYG_024-6a>¶
　寒暑必繋綿帬其良家士族女子皆髠首許嫁方留¶
　髪冬月以括蔞塗靣謂之佛裝但加傅而不洗至春¶
　暖方滌去乆不為風日所侵故潔白如玉也　嚴䋲¶
　孫西神脞說曰遼時婦人有顔色者目為細娘靣塗¶
　黄謂之佛裝宋彭汝礪詩有女夭夭稱細娘真珠絡¶
　臂靣塗黄南人見怪疑為瘴墨吏矜誇是佛裝是也¶
　鐵腳草¶
　王氏談録曰契丹中有鐵腳草採取隂乾投之沸湯¶
<pb:KR2a0034_WYG_024-6b>¶
　中頃之莖葉舒卷如生¶
　骨里尀¶
　燕北録曰正月十三日放國人作賊三日如盗及十¶
　貫以上依法行遣北人呼為骨里尀漢人譯云骨里是¶
　偷尀是時也¶
　稱小人¶
　錢世昭錢氏私誌曰燕北風俗不問士庶皆自稱小¶
　人宣和問有遼國右金吾衛上將軍韓正歸朝授撿¶
<pb:KR2a0034_WYG_024-7a>¶
　校少保節度使對中人以上說話即稱小人中人以¶
　下即稱我家每日到漏舎誦天童經數十徧其聲朗朗¶
　然且云對天童說話豈可稱我自皇天生我皆改為¶
　小人云皇天生小人皇地載小人日月照小人北斗¶
　輔小人前後二十餘句凡稱我者皆改為小人誦畢¶
　賛歎云這天童極靈聖王少師云若無靈聖如何持¶
　得許多小人¶
　牛馬熟¶
<pb:KR2a0034_WYG_024-7b>¶
　范鎮東齋紀事曰契丹使者蕭慶言契丹牛馬有熟¶
　時一如南朝飬蠶也有雪而露出草一寸許此時牛¶
　馬大熟若無雪或雪没草則不熟¶
　獨子青¶
　清異錄曰遼東一處有𤓰若澆沃則以酒代水實成¶
　破為十段每段中止有一子而長數寸食一寸可作¶
　十日糧國人珍之名獨子青¶
　轉篷¶
<pb:KR2a0034_WYG_024-8a>¶
　陳長方歩里客談曰古人多用轉篷竟不知何物外¶
　祖林公使遼見篷花枝葉相屬團圞在地遇風即轉¶
　問之云轉篷也¶
　花宴烏熊皮¶
　蔡絛鐵圍山叢談曰李丞相士美在北門與善同班¶
　綴嘗言將聘大遼赴其花宴時北主坐御牀上後有¶
　烏熊皮䝉一物頗高大乆而似疲則以身依之意其¶
　如古設扆狀耳俄於烏皮間時露一二人手足則㒺¶
<pb:KR2a0034_WYG_024-8b>¶
　測其故也及日宴時乃見數番小兒在其中李為吾¶
　言每哂之吾即答曰此乃鮮卑之舊俗如髙歡立孝¶
　武皇帝以黒氊覆七人拜其上而歡居其一殆亦是¶
　類乎¶
　銀貂　駞鹿¶
　江鄰幾雜志曰北使云青貂穴死牛腹掩取之紫貂¶
　升木射取之黄色乃其老者銀貂最貴契丹主服之¶
　又云駞鹿重三百斤効其聲致之茸如茄者切食之¶
<pb:KR2a0034_WYG_024-9a>¶
　又云大寒之毒如中湯火著人皮膚成紫¶
　氷梨¶
　文昌雜錄曰余奉使北遼至松子嶺舊例置酒酒三¶
　行時方窮臘坐上有北京壓沙梨氷凍不可食接伴¶
　使耶律筠取冷水浸之氷皆外結已而敲去梨已融¶
　釋自爾凢所攜柑橘之類皆用此法味即如故也¶
　南征馬¶
　汪藻録曰契丹馬三萬匹嵗牧于雄霸間謂之南征¶
<pb:KR2a0034_WYG_024-9b>¶
　馬意欲誇示中國實備燕雲緩急之用¶
　羅草¶
　蘇頌魏公集曰凡人以百騎飛放謂之羅草終日才¶
　獲兎數枚頗有媿色顧謂予曰道次小圍不足觀常¶
　時千人已上為大圍則所獲甚多其樂無涯也¶
　車渡¶
　張舜民使遼録曰過盧溝河伴使云恐乘轎危莫若¶
　車渡極安且可速濟南人不曉其法¶
<pb:KR2a0034_WYG_024-10a>¶
　兠元國¶
　張舜民使遼錄曰契丹上京曽有人見二青衣駕赤¶
　犢出耳中别有天地花木繁茂云此兠元國也¶
　氷實羊腸¶
　江鄰幾雜志曰北遼氷實羊腸繞頭上治上熱¶
　食肉去皮¶
　王銍國老談苑曰滕涉以户部副使聘北朝主客謂¶
　涉曰南朝食肉何故不去皮涉曰本朝出産絲蠶故¶
<pb:KR2a0034_WYG_024-10b>¶
　肉不去皮耳¶
　九月薦𤓰¶
　國老談苑曰趙世長以宗正卿北使時九月既宴薦¶
　𤓰主客舉謂世長曰此方氣候誠早彼想未也世長¶
　對曰本朝來嵗季夏此味方盛¶
　陽嵓鎮造墨¶
　蘇軾東坡全集曰雲菴有墨銘云陽嵓鎮造云是北¶
　遼墨陸子履奉使得之者¶
<pb:KR2a0034_WYG_024-11a>¶
　攜壺¶
　吕大臨考古圖曰攜壺得於京師高八寸有半深七¶
　寸有半徑寸有三分容二升二合無銘識李氏錄云¶
　吏部蘇尚書子容頃使契丹於帳中親見之¶
　鷹背狗¶
　永平府志曰鷹而生犬遼史以之紀異凡北方皁鵰¶
　作巢所在官司必令人窮巢探卵較其多寡如一巢¶
　而三卵者置卒守護日視之及其成鷇一乃狗耳取¶
<pb:KR2a0034_WYG_024-11b>¶
　飼以進於朝其狀與狗無異但耳尾上多毛羽數莖¶
　而已田獵鵰則戾天狗則走陸所逐同速名曰鷹背¶
　狗¶
　呵膠¶
　陳繼儒真珠船曰呵膠出契丹可以羽箭又宜婦人¶
　貼花鈿呵噓隨融故謂之呵膠劉貢父有和陸子履¶
　詩云此膠出從遼水魚白羽補綴隨呵噓¶
　魚形靣花¶
<pb:KR2a0034_WYG_024-12a>¶
　江鄰幾雜志曰契丹鴨淥水牛魚鰾製為魚形贈遺¶
　婦人貼靣花¶
　篷子臙脂¶
　燕北錄曰契丹婦人産時望日番拜後入帳内臥甘¶
　草苗若生男兒其夫靣塗篷子臙脂(其篷子八月収/以麄布絞汁用)¶
　(時以布浸水塗頭靣番/婦人亦常時用作妝餙)或生女時靣塗突墨産母服¶
　黒豆湯調鹽番言用此二物塗靣時宜男女貧者不¶
　用此儀¶
<pb:KR2a0034_WYG_024-12b>¶
　¶
　¶
　¶
　¶
　¶
　¶
　¶
　遼史拾遺卷二十四¶

