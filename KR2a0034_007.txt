# -*- mode: mandoku-view -*-
#+TITLE: 遼史拾遺
#+DATE: 2015-09-23 09:42:16
#+PROPERTY: JUAN 7
<pb:KR2a0034_WYG_007-1a>¶
欽定四庫全書¶
　遼史拾遺卷七¶
　　　　　　　　　　　　　錢塘厲鶚　撰¶
　本紀第十¶
　　聖宗¶
聖宗文武大孝宣皇帝諱隆緒小字文殊努¶
統和元年春正月¶
　契丹國志曰統和元年帝即位復號大契丹¶
<pb:KR2a0034_WYG_007-1b>¶
二月戊子朔¶
　契丹國志曰二月朔日食¶
　本紀第十一¶
　　聖宗二¶
四年二月癸夘西夏李繼遷叛宋來降¶
　續資治通鑑長編曰初李繼捧入朝其弟夏州蕃落¶
　使繼遷留居銀州及詔發繼捧親屬赴闕獨繼遷不¶
　樂内徙時年十七勇悍有智謀偽稱乳母死出葬郊¶
<pb:KR2a0034_WYG_007-2a>¶
　外以兵甲寘棺中與其黨奔入蕃族地斤澤距夏州東¶
　北三百里出其祖彛興畫像以示戎人戎人皆拜泣繼¶
　遷自言我李氏子孫當復興宗緒族帳稍稍歸附嘗遣¶
　所部奉表詣麟州貢馬及槖駝等勅書詔諭之繼遷不¶
　出知夏州尹憲偵知繼遷所在與巡檢使曹光寳選精¶
　騎夜發兵掩襲地斤再宿而至斬首五百級燒四百餘¶
　帳獲繼遷母妻及羊馬器械萬計繼遷僅以身免¶
三月庚辰寰州刺史趙彦章以城叛附于宋辛巳宋兵¶
<pb:KR2a0034_WYG_007-2b>¶
入涿州義順軍節度副使趙希賛以朔州叛附于宋¶
　續資治通鑑長編曰雍熙三年三月潘美出雁門自¶
　西陘入與契丹戰勝之逐北至寰州庚辰刺史與彦¶
　章舉寰州降詔以彦章為本州圑練使曹彬進壁于¶
　涿州東復與契丹戰李繼隆范廷召等皆中流矢督¶
　戰愈急契丹遂敗乘勝攻其北門克之辛巳取涿州¶
　潘美進圍朔州其知州節度副使趙希賛舉城降詔¶
　以希賛為本州觀察使¶
<pb:KR2a0034_WYG_007-3a>¶
癸未遼軍與宋田重進戰于飛狐不利冀州防禦使大¶
鵬翼康州刺史馬軍指揮使何萬通䧟焉¶
　續資治通鑑長編曰田重進至飛狐契丹西南面招¶
　討使大鵬翼帥衆來援行營西上閣門使袁繼忠謂¶
　重進曰敵多騎兵利于平地不如乘險逆擊之蘄州¶
　刺史胡城譚延羙曰敵恃衆易我若出其不意可克¶
　也於是重進陣壓東偏&KR0190;交鋒勝負未決日將夕命¶
　荆嗣出西偏薄山崖以短兵接戰敵投崖而下手斬¶
<pb:KR2a0034_WYG_007-3b>¶
　首數百級敵勢衂㪚卒千餘在野嗣呵止䧏之敵人¶
　退屯土嶺禆將黄明與戰不利嗣謂明曰汝第頓兵¶
　于此為我聲援我當奪此嶺遂力戰克之追奔五十¶
　餘里抵倉頭而還抜小冶直谷二寨嗣因留屯直谷¶
　居數日契丹遣騎挑戰勢頗張重進召嗣合兵擊却¶
　之契丹乘夜復圍直谷石門二寨重進遣嗣往救嗣¶
　曰今所部才五百人敵衆二百餘力不敵矣重進憂¶
　之問嗣計將安出嗣曰譚延羙方屯小冶有兵二千¶
<pb:KR2a0034_WYG_007-4a>¶
　願間道往邀其䇿應遂馳見延羙延羙曰敵勢如此¶
　何可當也嗣曰但願以全軍就平川列隊樹旗别遣¶
　三二百人執幟於道側嗣乃以所部五百人疾驅往¶
　闘彼見幟綿亘逺甚疑大軍繼至敵雖衆可破也延¶
　羙許焉癸未嗣還力戰一日五七合敵不勝將遁重¶
　進遂以大軍乘之敵騎崩潰生擒大鵬翼及監軍馬¶
　頵副將何萬通并契丹渤海千餘人　太平治迹統¶
　&KR0124;曰丁亥潘羙轉攻應州其節度使艾正觀察判官¶
<pb:KR2a0034_WYG_007-4b>¶
　宋雄舉城降即授正本州觀察使雄為鴻臚少卿同¶
　知應州雄幽州人也田重進進圍飛狐令大鵬翼至¶
　城下諭其守將定武軍馬歩軍都揮使郢州防禦使¶
　吕行徳尚欲堅守重進急攻之辛夘行徳乃與其副¶
　都指揮使張繼從馬軍都指揮使劉知進等舉城降¶
　詔升其縣為飛狐軍以行徳為左驍衛將軍順州防¶
　禦使繼從為右屯衛將軍檀州刺史知進為左監門¶
　衛將軍重進又圍靈州丙申其守將歩軍都指揮使¶
<pb:KR2a0034_WYG_007-5a>¶
　穆超舉城降以超為右監門衛將軍夏四月辛丑潘¶
　羙克雲州斬首千級田重進破其援軍於飛狐北斬¶
　首千級俘四百人壬寅米信破敵於新城斬首三百¶
　級乙夘田重進至蔚州趙彦欽等殺其將蕭卓琳及¶
　其守卒千人節度使耶律紹忠舉城降初王師入契¶
　丹境所向皆下卓琳紹忠等懼不自安欲殺城中將¶
　吏盡率其豪傑北歸存璋等知其謀乃先事而發紹¶
　忠父羙為契丹奉聖節度弟雍為三司使領同州州¶
<pb:KR2a0034_WYG_007-5b>¶
　在西樓南数百里方從契丹主至遥樂河聞王師至¶
　遣為蔚州監城使于是被執存璋等初請降重進殺¶
　之先命荆嗣率猛士數千人縋而入得實乃納其欵¶
五月庚午遼師與曹彬來信戰于岐溝闗大破之¶
　九朝編年備要曰雍熈三年春正月命曹彬等分道¶
　伐契丹夏五月詔班師彬等之行也上諭潘羙之師¶
　但先趨雲中卿等以十萬之衆聲言取幽州持重緩¶
　行母貪小利敵聞大兵至必悉衆救范陽不暇援山¶
<pb:KR2a0034_WYG_007-6a>¶
　後矣彬至涿州留十餘日食盡退師雄州以援供饋¶
　上聞之大駭曰豈有敵人在前而却軍以援粟乎亟¶
　遣使止之彬所部聞羙及重進累㨗恥不能有所攻¶
　取乃再趨涿州復以糧食不繼退師至岐溝闗契丹¶
　追及之我師大敗¶
七月丙子樞宻使色珍遣侍御訥哷岱噶楚噶奏復朔¶
州擒宋將楊繼業¶
　九朝編年備要曰太平興國四年劉繼元降北漢平¶
<pb:KR2a0034_WYG_007-6b>¶
　上遣中使召劉繼業得之大喜命為防禦使繼業初¶
　為繼元扞太原城東南頗殺傷王師及繼元降繼業猶據城¶
　苦戰上素知其勇欲生致之諭繼元俾招之繼元遣¶
　所親信往繼業乃北面再拜大慟釋甲來見上喜撫¶
　慰之甚厚復姓楊氏名業業初姓楊氏名重貴㓜事¶
　北漢更賜以姓名上尋命業知代州業在邉契丹畏¶
　之每望業旗即引去　續資治通鑑長編曰雍熙三¶
　年八月初徙雲朔寰應四州民詔潘羙楊業等以所¶
<pb:KR2a0034_WYG_007-7a>¶
　部兵䕶送之時契丹國母蕭氏與其大臣耶律漢寧¶
　南北皮室及烏克紳特哩衮領衆十餘萬復䧟寰州業謂¶
　羙等曰今㓂鋒鋭盛不可與戰朝廷止令取数州之¶
　民但領兵出大石路先遣人宻告雲朔守將俟大軍¶
　&KR0272;戌日令雲州之衆先出我師次應州契丹必悉兵¶
　來拒即令朔州吏民出城直入石碣各遣强弩三千¶
　列于谷口以騎士援於中路則三州之衆保萬全矣¶
　監軍西上閤門使蔚州刺史王侁沮其□曰君素號¶
<pb:KR2a0034_WYG_007-7b>¶
　無敵今見敵逗撓不戰得非有他志乎業曰業非避¶
　死盖時有未利今君責業以不死當為諸公先死耳¶
　乃引兵自石跌路趍朔州將行泣謂羙曰此行必不¶
　利業太原降將分當死上不殺寵以連帥授之兵柄¶
　非縱敵不擊盖伺其便將立尺寸功以報國恩今諸¶
　君責以避敵業當先死于敵因指陳家谷口曰諸君¶
　於此張歩兵强弩為左右翼以援俟業轉戰至此歩¶
　兵夾擊之不然者無遺類矣羙即與侁以麾下兵陳¶
<pb:KR2a0034_WYG_007-8a>¶
　于谷口自寅至巳侁使人登托邏臺望之以為敵敗¶
　走侁欲争其功即領兵&KR0272;谷口羙不能制乃縁灰河¶
　西南行二十里俄聞業敗即麾兵却走業力戰自日¶
　中至暮果至谷口望見無人即拊膺大慟再率帳下¶
　士力戰身被數十創猶手刃數十百人馬重傷不能¶
　進遂為敵所擒不食三日死其子延玉與岳州刺史¶
　王貴俱死焉¶
十二月甲辰詔南大王與休格合勢進討上率大軍與¶
<pb:KR2a0034_WYG_007-8b>¶
宋將劉廷讓李敬源戰于莫州敗之乙巳擒宋將賀令¶
圖楊重進等¶
　續資治通鑑長編曰雍熙三年十二月契丹將耶律¶
　遜寧號裕悦者以數萬騎入冦瀛州都部署劉廷譲¶
　與戰于君子館㑹天大寒我師不能彀弓弩契丹圍¶
　廷譲數重廷譲先以麾下精卒與滄州都部署李繼¶
　隆令後殿緩急期相救及廷譲被圍繼隆退屯樂夀¶
　御前忠佐神勇指揮使桑賛以所部兵力戰自辰至¶
<pb:KR2a0034_WYG_007-9a>¶
　申而契丹援兵復至賛引衆先遁廷譲全軍皆沒死¶
　者數萬人廷譲得麾下他馬乘之僅脱死先鋒將六¶
　宅使平州團練使知雄州賀令圖武州團練使髙陽¶
　闗部署楊重進俱䧟于契丹令圖性貪功生事復輕¶
　而無謀裕悦素知令圖嘗使紿之曰我獲罪于契丹¶
　願歸朝無路自㧞幸君少留意焉令圖不虞其詐自¶
　以為終獲大功私遺裕悦重錦十兩至是裕悦傳言¶
　軍中願得見雄州賀使君令圖先為所紿意其來降¶
<pb:KR2a0034_WYG_007-9b>¶
　即令麾下數十騎逆之將至其帳數歩外裕悦㨿胡¶
　牀罵曰汝嘗好經度邊事今乃送死來耶麾左右盡¶
　殺其從騎反縛令圖而去重進力戰死之初令圖與¶
　父懷浦首謀北伐一歳中父子俱敗天下笑之　九¶
　朝編年備要曰雍熙三年十二月契丹㓂代州兵薄¶
　城下神衛都校馬正率所部禦之衆寡不敵副部署¶
　盧漢贇畏懦保壁自守守臣張齊賢選廂軍二千出¶
　正之左右誓衆感慨一以當百敵少却先是齊賢約¶
<pb:KR2a0034_WYG_007-10a>¶
　潘美以并師來㑹間使為敵所得既而美師至謂有㫖令¶
　無出師齊賢乃閉其使室中夜遣兵由城西南持幟然¶
　炬敵見謂并師至駭而北走齊賢先伏兵掩擊大敗之¶
　本紀第十二¶
　　聖宗三¶
五年春正月¶
　九朝編年備要曰雍熙四年春正月契丹入冦䧟深¶
　祁徳易等州　太平治迹統類曰雍熙四年春正月¶
<pb:KR2a0034_WYG_007-10b>¶
　初李彬及劉延譲等相繼敗覆軍亡死者前後數萬¶
　人縁邊瘡痍之卒不滿萬計皆無復闘志河朔震恐¶
　悉料鄊民為兵以守城皆白徒未甞習戰陣但堅壁¶
　自固不敢禦敵敵勢滋振長驅入深祁陷易州殺官¶
　吏掠士民所過郡邑攻不能下者則俘村墅子女縱¶
　火大掠輦金帛而去¶
三月癸亥朔幸長春宫賞花釣魚¶
　孫承澤北平古今記曰遼有二長春宫一在南京一¶
<pb:KR2a0034_WYG_007-11a>¶
　在長春州若統和五年三月朔幸長春宫賞花釣魚¶
　十二年三月如長春宫觀牡丹十七年正月朔如長¶
　春宫則非南京之長春宫也¶
七年秋七月癸巳遣兵南征¶
　契丹國志曰秋七月彗出東井凡八十日契丹攻威¶
　勝軍為宋尹繼倫李繼隆敗于唐徐河間殺契丹相¶
　皮室其大將裕悦被傷遁走俘獲甚衆自是契丹不¶
　復大入契丹之人以繼倫面黒相戒曰當逥避黒面¶
<pb:KR2a0034_WYG_007-11b>¶
　大王　續資治通鑑長編曰端拱二年秋七月威勝¶
　軍糧餽不繼契丹欲規取詔定州路都部署李繼隆¶
　發鎮定大軍䕶送輜重凡數十乘契丹將裕悦諜知¶
　之率精鋭數萬騎來逆崇儀使北面縁邊都巡檢尹¶
　繼倫屬令歩騎千餘人按行塞上正當敵所入道敵¶
　不擊而過徑襲大軍繼倫因令軍中秣馬㑹夜遣人¶
　持短兵擊發躡敵後行數十里至唐河徐河之間天¶
　未明敵去大軍四五里繼隆列陣于南北以待之敵¶
<pb:KR2a0034_WYG_007-12a>¶
　方會食繼倫出其不意急擊之殺敵將一人號皮室¶
　裕悦食未竟棄七箸為短兵中其臂創甚乘善馬先¶
　遁敵望見大軍遂崩潰自相蹂踐死者無數繼隆與¶
　鎮州副都部署范廷召追奔過徐河十餘里俘獲甚¶
　衆定州副都部署孔守正又與敵戰漕河之斜村梟¶
　其帥大盈相公等三十餘級敵自是不敢大入冦相¶
　戒曰當避黒面大王¶
九月¶
<pb:KR2a0034_WYG_007-12b>¶
　契丹國志曰九月鎮星熒惑入南斗¶
　本紀第十三¶
　　聖宗四¶
八年¶
　王濬初恒岳志曰宋太宗淳化元年契丹欲入㓂使¶
　詣北岳廟卜神不許契丹使怒縱火焚廟而去遂不入㓂¶
九年冬十二月¶
　契丹國志曰統和九年冬十二月女真以契丹兵隔¶
<pb:KR2a0034_WYG_007-13a>¶
　其貢宋之路請宋攻之不許自是遂屬契丹¶
十一年　春三月髙麗王治遣朴良柔奉表請罪取女¶
真鴨渌江東數百里地賜之¶
　契丹國志曰春三月朔日食　東國通鑑曰高麗成¶
　宗文懿王十二年冬十月契丹遣蕭遜寕將兵侵我¶
　西鄙王遣徐熙講和遜寧兵退先是西北界女真報¶
　契丹謀舉兵來侵朝議謂其紿我不以為備至是復¶
　報兵至始知事急分遣諸道軍馬齊整以侍中朴良¶
<pb:KR2a0034_WYG_007-13b>¶
　柔為上軍使内史侍郎徐熙為中軍使門下侍郎崔¶
　亮為下軍使軍于北界以禦契丹閏月幸西京進次¶
　安北府聞契丹蕭遜寧將兵攻蓬山郡獲我先鋒軍¶
　使尹庶顏等王不得進乃還熈引兵欲救蓬山遜寧¶
　聲言大朝既已奄有髙句麗舊地今爾國侵奪疆界¶
　是用致討又移書云大朝統一四方其未歸附期于¶
　埽蕩速致降欵母渉淹留熙見書有可和之狀王遣¶
　監察司憲借禮賔少卿李䝉戬如契丹營請和遜寧¶
<pb:KR2a0034_WYG_007-14a>¶
　曰汝國不恤民事是用恭行天罰若欲求和宜速來¶
　降䝉戬還王㑹羣臣議乆無囬報遂攻安戎鎮中郎¶
　將大道秀郎將庾方與戰克之遜寧不敢復進遣人¶
　促降王遣通和使閣門舍人張瑩往契丹營遜寧曰¶
　宜更以大臣送軍前面對瑩還徐熙請往奉國書如¶
　契丹營使驛者問相見禮遜寧曰我大朝貴人宜拜¶
　于庭熙曰臣之于君拜下禮也兩國大臣相見何得¶
　如是往復再三遜寧不許熙怒還卧所館不起遜寧¶
<pb:KR2a0034_WYG_007-14b>¶
　乃許升堂行禮遜寧語熙曰汝國興新羅地髙句麗之地¶
　我所有也而汝侵蝕之又與我連壤而越海事宋大¶
　國是以來討今割地以献而修朝聘可無事矣熈曰¶
　非也我國即髙句麗之舊也故號髙麗都平壌若論¶
　地界上國之東京皆在我境何得謂之侵蝕乎且鴨¶
　緑江内外亦我境内今女真居其間道途梗澀甚於¶
　渉海朝聘之不通女真之故也若令逐女真還我舊¶
　地築城堡通道路則敢不修聘辭氣慷慨遜寧知不¶
<pb:KR2a0034_WYG_007-15a>¶
　可强遂具以聞契丹帝曰髙麗既請和宜罷兵熙留¶
　契丹營七日而還王大喜即遣良柔為禮幣使入覲¶
　熙復奏曰臣與遜寧約盪平女真收復舊地然後朝¶
　覲可通今纔收江内請俟得江外修聘未晩王曰久¶
　不修聘恐有後患遂遣之　東國史畧曰髙麗成宗¶
　文懿王十二年契丹遣蕭遜寧侵西京攻蓬山郡至¶
　安戎鎮王幸西京次安北府不得進中軍使内史侍¶
　郎徐熙請行奉國書如契丹營熙辭氣慷慨遜寧知¶
<pb:KR2a0034_WYG_007-15b>¶
　不可强遂具聞契丹帝許和勅罷兵史臣曰方遜寧¶
　之入冦也大振聲勢恐喝脅降羣臣獻議或乞降或¶
　割地徐熈獨力陳不可欲與一戰即冦準親征之䇿¶
　也及使契丹抗禮不屈終講和親其奉使得體又豈¶
　下于富弼乎　東國事畧曰成宗文懿王十二年始行¶
　契丹年號¶
秋八月¶
　契丹國志曰秋八月朔日食¶
<pb:KR2a0034_WYG_007-16a>¶
十二年春三月丁巳髙麗遣使請所俘人畜詔贖還丙¶
寅遣使諭髙麗¶
　東國通鑑曰髙麗成宗文懿王十三年春二月蕭遜¶
　寜致書曰近奉宣命但以彼國信好早通境土相接¶
　雖以小事大固有規儀而原始要終須存悠乆若不¶
　設於預備慮中阻于使人遂與彼國啇議使於要衝¶
　路陌創築城池者尋准宣命自便斟酌擬於鴨江西¶
　創築五城取三月初擬到築城處下手修築伏請大¶
<pb:KR2a0034_WYG_007-16b>¶
　王預先指揮從安北府至鴨江東計二百八十里踏¶
　行穏便田地酌量地里逺近并令發遣築城夫役同¶
　時下手其合築城數早與回報所貴交通車馬長開¶
　貢覲之途永奉朝廷自叶安康之計始行契丹年號¶
　三月遣侍中朴良柔奉表如契丹告行正朔乞還俘¶
　口六月遣元郁如宋乞師以報契丹宋以北鄙甫寧¶
　不宜輕動優禮遣還自是與宋絶契丹遣榮禄大卿¶
　蕭述管御史大夫李涴賫詔來撫諭　鄭麟趾髙麗¶
<pb:KR2a0034_WYG_007-17a>¶
　史曰成宗十三年始行契丹統和年號契丹遣榮禄¶
　卿蕭述管御史大夫李涴等賫詔來撫諭遣使契丹進¶
　妓樂止之¶
十三年春正月¶
　續資治通鑑長編曰至道元年正月契丹大將韓徳¶
　威率萬騎誘党項勒浪寅族十六府大首領瑪爾威等¶
　自振武入冦永安節度使折御卿率輕騎邀擊之大¶
　敗其衆於子河汊勒浪之族乘亂詐為府州兵躡其¶
<pb:KR2a0034_WYG_007-17b>¶
　後敵大驚擾死者十六七委其輜重渉河而遁契丹¶
　將號突厥太尉司徒錫里死者二十餘人生擒吐渾¶
　首領一人徳威僅以身免　髙麗史曰成宗十四年¶
　春二月遣李周禎如契丹獻方物又進鷹遣李知白¶
　如契丹獻方物遣童子十人於契丹習其語遣左丞¶
　趙之遴如契丹請婚以東京留守駙馬蕭恒徳女許¶
　嫁¶
夏四月¶
<pb:KR2a0034_WYG_007-18a>¶
　契丹國志曰契丹攻䧺州為守臣何承矩所敗¶
秋八月壬辰詔修山澤祠宇先哲廟貌以時祀之¶
　宣府鎮志曰契丹統和十三年帝在炭山詔歸化等¶
　處守臣修山澤祠宇先哲廟貌以時祀之於是諸州¶
　孔子廟及奉聖黄帝祠儒州舜祠大翮山王次仲祠¶
　俱為一新¶
十四年春三月壬寅髙麗國王治表乞為婚許以東京留¶
守駙馬蕭恒徳女嫁之¶
<pb:KR2a0034_WYG_007-18b>¶
　髙麗史曰成宗十五年春三月契丹遣翰林學士張¶
　幹忠正軍節度使蕭淑格來册王曰漢重呼韓位列¶
　侯王之上周尊熊繹世開土宇之封朕法古為君推¶
　恩及逺惟東溟之外域順北極以來王嵗月屡遷梯¶
　航靡倦宜舉真封之禮用旌内附之誠爰採彛章敬¶
　敷寵數咨爾髙麗國王王治地臨鯷壑勢壓蕃隅繼¶
　先人之茂勲理君子之舊國文而有禮智以識機能¶
　全事大之儀盡恊酌中之體鴨江西限曽無恃險之¶
<pb:KR2a0034_WYG_007-19a>¶
　心鳯扆北瞻克備以時之貢言念忠敬宜示封崇升¶
　一品之貴階正獨坐之榮秩仍䟽王爵益表國恩册¶
　爾為開府儀同三司尚書令髙麗國王於戱海岱之¶
　表汝惟獨尊辰下之區汝惟全有守茲富貴戒彼滿¶
　盈無庸小人之謀勿替大君之命敬修乃事用合朝¶
　經俾爾國人同躋夀域永揚休命可不美哉幹等至¶
　西郊築壇傳册王備禮受册大赦遣韓彦卿如契丹¶
　納幣¶
<pb:KR2a0034_WYG_007-19b>¶
夏四月己亥鑿大安山取劉守光所藏錢¶
　太平御覧引後唐書曰劉仁恭在幽州以墐土為錢¶
　令部人行使聚銅錢于山上鑿穴藏之為無窮之計¶
　　册府元龜曰後唐劉仁恭為幽州節度使物力䧺¶
　富志氣驕縱師道士王若訥修長生之法乃于州西¶
　大安山營造臺觀極其雕麗聚美婦人為黄帝房中¶
　之法又慮四鄰侵冦幽州城陷且曰吾居此山四面¶
　絶壁以百士守門萬夫不能進乃圖無窮之計號令¶
<pb:KR2a0034_WYG_007-20a>¶
　九州禁使銅錢自以膠和墐土為泥錢令九州行使¶
　其銅錢峻法賦歛鑿大安山為石穴以藏之具數百¶
　萬每藏畢即殺匠氏以滅口自仁恭父子敗後往往¶
　有上言者知錢處所竟無所得　又曰長興元年勅¶
　㫖劉仁恭頃為燕帥不守藩條輙造泥錢號為山庫¶
　殊非濟物一向害人醜狀尋除惡名猶在　鶚案大安¶
　山藏錢唐書太平御覧俱作劉仁恭事遼史作守光¶
　誤¶
<pb:KR2a0034_WYG_007-20b>¶
十五年冬十一月髙麗王治薨姪誦遣王同穎來告¶
　東國通鑑曰冬十月戊午王疾大漸召侄開寧君誦¶
　傳位移御内天王寺薨是日誦即位十一月遣閤門¶
　使王同穎如契丹告嗣位十二月契丹遣千牛衛大¶
　將軍耶律廸里來賀千秋節王迎命告于成宗梓宫¶
　前¶
　本紀第十四¶
　　聖宗五¶
<pb:KR2a0034_WYG_007-21a>¶
十六年春二月¶
　契丹國志曰春二月彗出營室北¶
夏四月¶
　東國通鑑曰穆宗宣譲王元年夏四月契丹以前王¶
　薨逝勅還納幣之物¶
五月¶
　契丹國志曰夏五月朔日食¶
冬十月¶
<pb:KR2a0034_WYG_007-21b>¶
　契丹國志曰冬十月朔日食¶
十七年秋九月¶
　契丹國志曰秋九月朔日食¶
冬十月癸酉攻遂城不克¶
　曽鞏隆平集曰咸平二年契丹入㓂楊延昭在遂城¶
　城小無備衆心危懼延昭集城中丁壯䕶守偶大寒¶
　命汲水注城外及旦氷堅&KR0632;城不可近敵遂觧去¶
　東國通鑑曰穆宗宣譲王二年冬十月契丹遣右常¶
<pb:KR2a0034_WYG_007-22a>¶
　侍劉績加册王為尚書令¶
十九年冬十月己亥南伐丙寅次滿城以泥淖班師¶
　續資治通鑑長編曰咸平四年冬十月甲寅北面前¶
　陣鈐轄張斌與契丹遇于長城口時積雨契丹弓用¶
　皮弦皆緩濕斌擊敗之殺獲甚衆　九朝編年備要¶
　曰咸平四年冬十月契丹入㓂張斌敗之於長城口¶
　李繼宣尋又敗之於山谷初七月以契丹謀入㓂命¶
　王顯為鎮定三路都部署是冬顯奏大破契丹殺二¶
<pb:KR2a0034_WYG_007-22b>¶
　萬餘人餘衆遁去　太平治迹統類曰咸平四年十¶
　一月王顯與契丹戰大破之戮二萬人獲其國大王¶
　統軍成林相公等十五人首級并甲馬甚衆餘皆奔¶
　北號慟滿野　僧文瑩玉壺清話曰王顯少為太宗¶
　給事赤脚道者相曰此兒湏為將相但無隂徳耳咸¶
　平中出師定州便宜從事忽道士通謁自稱鄷都觀¶
　主笑則口角至耳亂髪若剛鬛謂曰昨日上帝牒畨¶
　魂二萬至本觀死于公手公果殺之則功冠於世然¶
<pb:KR2a0034_WYG_007-23a>¶
　减算十年二端請裁之顯謂風狂叱起後數日契丹¶
　引數萬騎獵于威勝軍境顯引兵襲擊大破之斬二¶
　萬級露布至闕召為樞相數稔而卒¶
二十一年夏四月耶律努格蕭逹蘭獲宋將王繼忠于¶
望都¶
　九朝編年備要曰咸平六年夏四月王繼忠戰没繼¶
　忠時為副都部署與都部署王超逆戰于望都之南¶
　遂䧟于契丹上以其實戰死贈繼忠官録用其子¶
<pb:KR2a0034_WYG_007-23b>¶
冬十一月¶
　契丹國志曰冬十一月有星孛于井鬼¶
二十二年秋閏月己未南伐丙寅與宋兵戰于唐興大¶
破之丁夘蕭逹蘭與宋軍戰于遂城敗之庚午軍于望¶
都¶
　契丹國志曰秋閏月帝同母蕭太后大舉攻宋邊遣¶
　統軍順國王逹蘭引兵掠威勝軍前鋒為魏能所敗¶
　又攻北平寨為田敏等擊走遂東趨保州攻城不克¶
<pb:KR2a0034_WYG_007-24a>¶
　帝與蕭太后合兵攻定州宋將王超按兵不出陣于¶
　唐河拒之契丹兵東駐陽城淀又分兵圍岢嵐軍為¶
　守臣賈綜擊走　太平治迹統類曰契丹騎數萬入¶
　冦草城川岢嵐軍使賈綜率兵擊敗之翌日復至又¶
　敗之逐北出境時并代鈐轄髙繼勲等率兵來援登¶
　髙望草城川謂曰敵衆布陣不整將不才也我雖少¶
　可以竒取勝先設伏山下戰合敵必南去爾起乘之¶
　必大潰與戰至寒光嶺伏發果敗自相蹂躪者萬餘¶
<pb:KR2a0034_WYG_007-24b>¶
　人獲馬牛槖駝甚衆十月知府州折惟昌率所部兵¶
　自火山入契丹率州界前鋒破大狼水寨殺戮甚衆¶
　生擒四百餘人獲馬牛羊鎧甲數萬計契丹方圍岢¶
　嵐軍聞敗即遁去¶
冬十月丙戌攻瀛州不克¶
　續資治通鑑長編曰景徳元年冬十月丙戌契丹兵¶
　抵瀛州城下勢甚盛晝夜攻城擊鼓伐木之聲聞于¶
　四面大設攻具驅奚人負板秉燭乘墉而上知州西¶
<pb:KR2a0034_WYG_007-25a>¶
　京左藏庫使李延渥率州兵强壯又集貝兾巡檢史¶
　普所部拒守發礨石巨木擊之皆纍纍而墜踰十數¶
　日多所殺傷契丹主及其母又親鼔衆急擊矢集城¶
　上如雨死者三萬餘人傷者倍之竟勿能克乃遁去¶
　　張師正括異志曰賈魏公昌朝生始數歳先令公¶
　為瀛幕公時在膝下契丹數十萬攻圍踰月城甚危¶
　急守陴者聞空中神告曰城中有中朝輔相勿憂賊¶
　也數日契丹遁去¶
<pb:KR2a0034_WYG_007-25b>¶
冬十一月庚午攻破徳清軍壬申次澶淵蕭逹蘭中伏¶
弩死¶
　續資治通鑑長編曰景徳元年冬十一月壬申天䧺¶
　軍聞契丹將至闔城惶遽王欽若與諸將議探符分¶
　守諸門部鈐轄孫全照曰將家子請不探符諸將自¶
　擇便宜處所不肯當者全照請當之既而莫肯守北¶
　門者乃以命全照欽若亦自分守南門全照曰不可¶
　參政主帥號令所出謀畫所决南北相距二十里請¶
<pb:KR2a0034_WYG_007-26a>¶
　覆待報必失機㑹不如居中央府署處分四面則大¶
　善欽若從之全照數教蓄弩手皆執朱漆弩射人馬¶
　洞徹重甲于是大開北門下釣橋以待之敵素畏其¶
　名莫敢近北門者乃環過攻東門良久捨東門趨故¶
　城夜復自故城潛師過城南設伏于狄相廟遂南攻¶
　徳清軍欽若聞遣將率兵追擊伏起斷其後天䧺兵¶
　不能進退全照請於欽若曰亡此兵是亡天䧺也北¶
　門不足守全照請救之乃引麾下出南門力戰殺傷¶
<pb:KR2a0034_WYG_007-26b>¶
　契丹伏兵殆盡天雄兵乃得還存者十三四契丹遂¶
　䧟徳清軍知軍尚食使張旦及其子三班借職利渉¶
　虎翼都虞候胡福等十四人並死之　又曰契丹既¶
　䧟徳清是日率衆抵澶州北直犯大陣圍合三面輕¶
　騎由西北隅突進李繼隆整軍成列以禦之分伏勁¶
　弩控扼要害其統軍順國王達蘭有機勇所將皆精¶
　鋭方為先鋒異其旗幟躬出督戰威虎軍頭張瓌守¶
　牀子弩弩潛發達蘭中額殞其徒數十軰競前與曵¶
<pb:KR2a0034_WYG_007-27a>¶
　至寨是夜逹蘭死契丹大挫衂退却不敢動但時遣¶
　輕騎來覘王師瓌夀州人也　鶚按長編云太祖初¶
　即位備庫副使魏丕治兵器無不精辨舊牀子弩射¶
　止七百歩丕増造至千歩¶
乙亥攻破通利軍丁丑宋遣崇儀副使曹利用請和即¶
遣飛龍使韓杞持書報聘十二月癸未宋復遣曹利用¶
來以無還地之意遣監門衛大將軍姚東之持書往¶
報戊子宋遣李繼昌請和以太后為叔母願歳輸銀十¶
<pb:KR2a0034_WYG_007-27b>¶
萬兩絹二十萬匹許之即遣闔門使丁振持書報聘己¶
丑詔諸軍觧嚴是月班師¶
　續資治通鑑長編曰十一月丙子車駕次澶州南城¶
　㓂準請幸北城曰陛下不過河則人心危懼敵氣未¶
　懾非所以取威决勝也髙瓊亦固請即麾衛士進輦¶
　扣陛上遂幸北城至浮橋猶駐車未進瓊乃執撾築¶
　輦夫背曰何不亟行今已至此尚何疑焉上乃命進¶
　輦既至登北城門樓張黄龍旗諸將皆呼萬歳聲聞¶
<pb:KR2a0034_WYG_007-28a>¶
　數十里氣勢百倍戊寅上移御北城之行宫曹利用¶
　自天雄赴契丹寨見其國主羣臣與其宰相韓徳譲¶
　同處一車羣臣與其主重行别坐禮容甚簡以木横¶
　車軛上設食器坐利用車下饋之食共議和好事議¶
　未决乃遣左飛龍使韓杞持國主書與利用俱還詔¶
　知澶州引進使何承矩郊勞翰林學士趙安仁接伴¶
　之十二月庚辰朔韓杞入對於行官前殿跪授書函¶
　於閣門使使捧以升殿内侍省副都知閻承翰受而¶
<pb:KR2a0034_WYG_007-28b>¶
　啟封宰相讀訖命杞升殿跪奏云國母令臣上問皇¶
　帝起居其書復以闗南故地為請上曰朕守祖宗基¶
　業不敢失墜所言歸地事極無名必若邀求朕當决¶
　戰爾寔念河北居人重有勞攘倘歳以金帛濟其不¶
　足朝廷之體固亦無傷答書不必具言但令曹利用¶
　與韓杞口述茲事可也趙安仁獨能記太祖時國書¶
　體式因命為答書賜杞襲衣金帯鞍馬器幣杞即日¶
　入辭遂與利用同往是日日有食之癸未利用與韓¶
<pb:KR2a0034_WYG_007-29a>¶
　杞至契丹寨契丹復以闗南故地為言利用輙阻之¶
　其國主及母聞之意稍怠但欲歳取金帛利用許遺¶
　絹二十萬疋銀一十萬兩議始定契丹復遣王繼忠¶
　見利用言國主年少願兄事南朝又契丹聞南朝或¶
　於縁邊開移河道廣浚壕塹别有舉動之意因附利¶
　用宻奏請立誓并乞遣近上使臣持誓書至彼甲申¶
　利用即與其右監門衛大將軍姚東之持國主書俱¶
　還并獻御衣食物具郊勞館榖並如韓杞之禮命趙¶
<pb:KR2a0034_WYG_007-29b>¶
　安仁接伴東之乙酉東之入對於行宫中使受其書¶
　書辭猶言曹利用所稱未合王繼忠前議然利用固¶
　有成約悉具繼忠宻奏中矣丙戌東之入辭命西京¶
　左藏庫使李繼昌假左衛大將軍持誓書往報聘金¶
　帛之數如利用所許其他亦依繼忠所奏云先是上¶
　謂輔臣曰韓杞與東之來皆言其國母附逹起居而¶
　不述其主此蓋母專其政人不畏其主也既而利用¶
　言東之云國母比欲致書以南朝未有緘題故寢而¶
<pb:KR2a0034_WYG_007-30a>¶
　不議遂并致兩書各送衣服茶藥金器等以答東之¶
　所獻者　蘓輙龍川别志曰景徳中契丹南牧真宗¶
　用冦莱公計親御六軍渡河兵始交而斃其貴將契¶
　丹有求和意朝廷知之遣供奉官曹利用使于兵間¶
　利用見其母于軍中與蕃將韓徳譲坐駞車上坐利¶
　用于車下饋之食共議和事利用許之歳遺銀絹三¶
　十萬匹　沈括補筆談曰咸平末契丹犯邊戍將王¶
　顯王繼忠屯兵鎮定契丹兵大至繼忠力戰為契丹¶
<pb:KR2a0034_WYG_007-30b>¶
　所獲授以職官復使為將漸見親信繼忠乘間進¶
　説契丹講好朝廷息民為萬世計契丹母老亦厭兵¶
　遂納其言因寓書於莫守石普使逹意于朝廷時亦¶
　未之信明年契丹兵大下遂至河車駕親征駐蹕澶¶
　州而繼忠自敵中具奏遼主請和之意逹于行在上¶
　使曹利用馳遺契丹書與之講平利用至大名時王¶
　冀公守大名以契丹方得志懼其不情留利用未遣¶
　㑹圍合不得出朝廷不知利用所在又募人繼往得¶
<pb:KR2a0034_WYG_007-31a>¶
　殿前㪚直張皓引見行在皓携九歳子見曰臣不得¶
　敵情為報九歳不還願陛下録其子上賜銀三百兩¶
　遣之皓出澶州為徼騎所掠皓具言講和之意騎乃¶
　引與俱見太后蕭搴車帷召皓以木横車軛上令皓¶
　坐與之酒食撫勞甚厚皓既囬契丹欲襲我北寨以¶
　其謀告守將周文質及李繼隆秦翰文質等厚備以¶
　待之黎明契丹兵果至迎射其大帥逹蘭墜馬死契¶
　丹兵大潰上復使皓申前約及言己遣曹利用之意¶
<pb:KR2a0034_WYG_007-31b>¶
　皓入大名以告王兾公與利用俱往和議遂定乃改¶
　元景徳後皓為利用所軋終于左侍禁真宗後知之¶
　録其先所留九歳子牧為三班奉職而累贈繼忠至¶
　大同軍節度使兼侍中國史所書本末不甚備予得¶
　其詳于張牧及王繼忠之子從伾之家蔣穎叔為河¶
　北都轉運使日復為從伾論奏追録其功　契丹¶
　國志載宋真宗澶淵誓書曰維景徳元年歳次甲¶
　辰十二月庚辰朔七日丙戌大宋皇帝謹致誓書于¶
<pb:KR2a0034_WYG_007-32a>¶
　契丹皇帝闕下共遵誠信慶守歡盟以風土之宜助¶
　軍旅之費每歳以絹二十萬疋銀一十萬兩更不差¶
　使人専往北朝只令三司差人搬送至䧺州交割㳂¶
　邊州軍各守疆界兩地人户不得交侵或有盗賊逋¶
　逃彼此無令停匿至於壠畆稼穡南北勿縱騷擾所¶
　有兩朝城池並可依舊存守淘壕完葺一切如常即¶
　不得搶築城隍開掘河道誓書之外各無所求必務¶
　恊同庶存悠久自此保安黎獻謹守封陲質于天地¶
<pb:KR2a0034_WYG_007-32b>¶
　神祗告于宗廟社稷子孫共守傳之無窮有渝此盟¶
　不克享國昭昭天鑒當共殛之逺具披陳専俟報復¶
　不宣　契丹聖宗誓書曰維統和二十二年歳次甲¶
　辰十二月庚辰朔十二日辛邜大契丹皇帝謹致書¶
　于大宋皇帝闕下共議戢兵復諭通好兼承惠顧特¶
　示誓書以風土之宜云云某雖不才敢遵此約謹告¶
　于天地誓之子孫苟渝此盟明神是殛専具諮述不¶
　宣¶
<pb:KR2a0034_WYG_007-33a>¶
二十三年夏五月戊申朔宋遣孫僅等來賀皇太后生¶
辰¶
　續資治通鑑長編曰景徳二年春二月癸夘命開封¶
　府推官太子中允直集賢院孫僅為契丹國母生辰¶
　使右侍禁闔門祗候康宗元副之入契丹境其刺史¶
　皆迎謁又令幕職縣令父老捧巵獻酒于馬前民以¶
　斗焚香前迎于路側接伴者察使人中途所湏即供¶
　應之其蕃漢食味漢食貯以金器蕃食貯以木器所¶
<pb:KR2a0034_WYG_007-33b>¶
　至毋得鬻食物受錢違者全家處斬國主每歳避暑¶
　于含凉淀聞使至即來幽州盛召僅等宴㑹張樂待¶
　遇之禮甚優僅等辭歸賜以器服及馬五百匹自郊¶
　勞至于餞飲所遣皆親信訓禮恭恪者以致勤厚之¶
　意　王文正公筆録曰景徳中契丹通好首命故給¶
　事中孫公僅奉使而往屬修聘之始迎勞饔餼頒給¶
　之禮殊未詳備北人館待優異務在豐腆事或過差¶
　僅必折而罷之自餘皆為隨事損益俾豐腆中度而¶
<pb:KR2a0034_WYG_007-34a>¶
　後已迄今信使往復不改其制¶
秋八月¶
　契丹國志曰八月有星孛于紫微¶
冬十二月丙申宋遣周漸等來賀千齡節丁酉復遣張¶
若谷等來賀正旦¶
　續資治通鑑長編曰景徳二年十月丙戌遣度支判¶
　官太常博士周漸為契丹國主生辰使侍禁闔門祗¶
　候郭盛副之職方郎中直昭文館韓國華為契丹國¶
<pb:KR2a0034_WYG_007-34b>¶
　母正旦使衣庫副使兼通事舍人焦守節副之監銕¶
　判官秘書丞張若谷為國主正旦使内殿崇班闔門¶
　祗侯郭允恭副之自是歳以為常　隆平集曰焦守¶
　節以宫苑副使兼通事舍人使契丹館伴丁求説頗¶
　易之指逺山曰此黄龍塘也應聲問曰燕然山距此¶
　幾許求説慙乃加禮焉黄龍塘即契丹置晋少帝之¶
　所¶
二十四年冬十月庚午朔羣臣上皇帝尊號曰至徳廣¶
<pb:KR2a0034_WYG_007-35a>¶
孝昭聖天輔皇帝¶
　朱彛尊曝書亭遼雲居寺二碑跋曰右王正智光雲¶
　居寺二記共勒一碑碑額篆書重修雲居寺一千人¶
　邑㑹之碑一稱結一千人之社一千人之心一稱完¶
　葺一寺結邑千人近年京城發地得仙露石函記後¶
　有千人邑三字尼曰邑頭尼覧者疑是地名合此碑¶
　觀之則知千人邑者社㑹之名耳天順皇帝者遼穆¶
　宗尊號丞相秦王者重元為南京留守也遼史聖宗¶
<pb:KR2a0034_WYG_007-35b>¶
　初即位羣臣上尊號曰昭聖皇帝統和元年六月上¶
　尊號曰天輔皇帝五年四月上尊號曰至徳廣孝昭¶
　聖天輔皇帝二十四年十月上尊號曰至徳廣孝昭¶
　聖天輔皇帝今碑建于二十三年尊號無天輔字是¶
　則二十四年十月以前聖宗尊號但云至徳廣孝昭¶
　聖皇帝如碑所記至二十四年乃合元年尊號天輔¶
　字以稱之否則二十四年所上之號與五年無異何¶
　用羣臣復上乎窃疑史有誤也　續資治通鑑長編¶
<pb:KR2a0034_WYG_007-36a>¶
　曰景徳三年冬十月乙亥以太常博士王曙為契丹國¶
　主生辰使内殿崇班闔門祗侯髙繼忠副之户部員¶
　外郎直集賢院李維為國母正旦使崇儀使雅州刺¶
　史張利涉副之太常博士叚曄為國主正旦使如京¶
　副使孫正辭副之¶
二十五年春二月¶
　東國通鑑曰髙麗穆宗宣譲王十年春二月契丹遣¶
　耶律延貴來加册王為守義保邦推誠奉聖功臣開¶
<pb:KR2a0034_WYG_007-36b>¶
　府儀同三司守尚書令兼政事令上柱國食邑七千¶
　户¶
夏五月¶
　契丹國志曰五月朔日食¶
二十六年春三月¶
　續資治通鑑長編曰大中祥符元年三月命都官員¶
　外郎孫奭至契丹境上告以將有事於㤗山　江少¶
　虞皇朝類苑曰契丹飛奏于歳給外别假金帛上以¶
<pb:KR2a0034_WYG_007-37a>¶
　示王文正公曰東封甚近車駕將出以此探朝廷之¶
　意何其小哉上曰何以答之公曰正當以㣲物輕之¶
　乃于歳給三十萬外各借二萬仍諭次年額内除之¶
　契丹得之大慙次年復示有司契丹所借金帛二萬¶
　事屬小可仰依常數與之今後永不為例¶
二十七年冬十二月乙酉南幸皇太后不豫戊子肆赦¶
辛夘皇太后崩于行宫壬辰遣使報哀于宋¶
　續資治通鑑長編曰太中祥符二年十二月癸夘契¶
<pb:KR2a0034_WYG_007-37b>¶
　丹國母蕭氏卒年五十七諡曰宣獻契丹主哀毁嘔¶
　血遣天平節度使耶律信寧馳騎來告命太常博士¶
　直史館王隨内殿承制闔門祗候郭允恭為祭奠使¶
　太常博士判三司催欠慿由司王曙供奉官闔門祗¶
　侯王承僅為弔慰使賻以衣五襲綾羅布帛萬匹¶
　郡齋讀書志曰戴斗奉使録一卷皇朝王曙撰景徳¶
　三年為契丹主生辰使祥符三年為弔慰使所録也¶
　　鶚按遼史聖宗紀統和二十八年二月宋遣王隨¶
<pb:KR2a0034_WYG_007-38a>¶
　王儒等來弔祭以王曙為王儒史有誤也¶
　¶
　¶
　¶
　¶
　¶
　¶
　¶
<pb:KR2a0034_WYG_007-38b>¶
　¶
　¶
　¶
　¶
　¶
　¶
　¶
　遼史拾遺卷七¶

